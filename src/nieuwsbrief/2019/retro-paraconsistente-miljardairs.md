---
title: 'Retro Paraconsistente Miljardairs'
description: ""
date: 2019-11-08
redirect_from: 
            - https://82procent.nl/2019/11/08/retro-paraconsistente-miljardairs/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/retro-paraconsistente-miljardairs/
---
Hi, Reinier hier,

Deze week vond ik een klein goudmijntje in een verhuisdoos: mijn [Gameboy Advance SP](https://en.wikipedia.org/wiki/Game_Boy_Advance_SP) uit 2003 inclusief een handvol spelletjes. Helaas moest ik nog een uur naar de oplader zoeken, maar uiteindelijk vond ik die ook. Als je wilt weten wat voor een fantastisch apparaatje Nintendo toen heeft gemaakt moet je de video [Retro Review - GameBoy Advance SP in 2019](https://www.youtube.com/watch?v=rhZHA-A1Mnw) maar eens kijken.

Leuk feitje over deze handheld: Nintendo had [het lef](https://www.theverge.com/2016/9/7/12838024/apple-iphone-7-plus-headphone-jack-removal-courage) om de headphone jack te verwijderen in deze revisie en je een dongle te verkopen als je een koptelefoon aan je Gameboy Advance SP wilde aansluiten.

Over Gameboys gesproken: Wietse en ik namen deze week weer een Appels en Peren Show op (je kunt hem vinden onder de naam [Paraconsistente Robottas op Japanse conferentie, vriend](https://www.appelsenperenshow.nl/172)) en daar kwam een gloednieuwe clone van de originele Gameboy ter sprake. Daarnaast ging het over Valtteri Bottas, Stone Island, Processors maken, zelf een social network draaien en nog veel meer!

Nog een podcasttip waarin ik te horen ben: [Snuggere Zaken aflevering 2: Een half uur vergaderen is het meest efficiënt](https://www.snuggerezaken.nl/2). Dus loop de volgende keer gewoon weg uit de meeting als je wekker na een half uur afgaat.

Halloween ligt alweer achter ons en hier in de buurt wordt het niet gevoerd. Prima. Zeker als je ziet [wat voor een zieke, maar geweldige, shit mensen doen](https://www.youtube.com/watch?v=Zy6K4I5DoN8) met hun huis tijdens Halloween.

Dit ging laatst rond op social media en na een tijdje erover na te hebben gedacht ben ik het er helemaal mee eens:

**Miljardairs zouden niet mogen bestaan.**

En dé reden dat dit eigenlijk niet zou mogen is het volgende:

> A million seconds is 11.57 days. A billion seconds? 31.71 years.

Een miljard is gewoonweg _te_ bizar veel op een menselijke schaal.

De Engelse term voor miljard is helaas ‘billion’ (waar dat ooit is misgegaan in de geschiedenis, geen idee) maar hier legt een Twitch streamers echt extreem goed uit hoeveel een miljard eigenlijk wel niet is: [What 1 billion looks like - One billion dollars](https://www.youtube.com/watch?time_continue=1&v=0J6BQDKiYyM).

Bill Gates heeft geen vermogen van 1 miljard dollar, maar van **meer dan 100 miljard**. [Twitteraar @mcclure111](https://mobile.twitter.com/mcclure111/status/1192337194112999425) heeft het ‘belast-rijke-mensen-meer’ plan van presidentskandidaat Elizabeth Warren eens op Bill Gates losgelaten:

> Even making no money at all, it takes all the way until 2189 for Bill to stop being a billionaire under Warren’s wealth tax. At this point he is 234 years old.

En dit gaat er dus vanuit dat zijn vermogen niet nog meer vermogen genereert (wat het in de praktijk gewoon zal doen). Kortom: miljardairs gaan elke menselijke maat te boven.

### Nog wat zaken om je weekend door te komen

- [Design better data tables - UX Collective](https://uxdesign.cc/design-better-data-tables-4ecc99d23356)
- [Facebook Libra is Architecturally Unsound](http://www.stephendiehl.com/posts/libra.html)
- [Recursive Sans & Mono](https://www.recursive.design/)
- [Mark Text](https://marktext.app/)
- [Parse, don’t validate](https://lexi-lambda.github.io/blog/2019/11/05/parse-don-t-validate/)

<!-- wp:block {"ref":214} /-->
