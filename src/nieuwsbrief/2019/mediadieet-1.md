---
title: 'Mediadieet #1'
description: ""
date: 2019-06-14
redirect_from: 
            - https://82procent.nl/2019/06/14/mediadieet-1/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/mediadieet-1/
---
Hi, Reinier hier,

Om het tij te keren qua klimaat-ellende kun je iets heel simpels doen. En simpel betekent niet dat het makkelijk is, maar wel eenvoudig te behappen in je brein. En dat simpele ding is:

[Geen vlees meer eten](https://decorrespondent.nl/9600/wil-je-de-wereldwijde-opwarming-effectief-tegengaan-begin-dan-bij-het-eten-op-je-bord/1058006400-b61a4972). Simpel.

Over dieet gesproken…

Een goed idee hou je niet in bedwang. Zo zag ik het _mediadieet_ van [Kottke](https://kottke.org) al een tijd voorbij komen en dook het fenomeen ook bij [De Circulaire](http://circulaire.haykranen.nl/issues/de-circulaire-92-zeven-bizarre-boekomslagen-181208) op. Ik ben al een tijdje bezig om mijn ‘mediadieet’ bij te houden en het te delen met jullie. Hierbij dus een overzicht van wat ik zoal de afgelopen maanden keek, las of luisterde.

### TV-serie: [Chernobyl](https://www.imdb.com/title/tt7366338/)

★★★★★

Man, wat een goed gemaakte serie. Ik wist uiteraard wel wat over de kernramp in Tsjernobyl maar wat deze serie me heeft laten zien is echt ongelooflijk. En er vallen ook veel parallellen met onze huidige tijd uit te halen. Luister ook naar [de officiële podcast over de serie](https://podcasts.apple.com/us/podcast/the-chernobyl-podcast/id1459712981) waarin je per aflevering nog meer info krijgt van de schrijver/director Craig Mazin.

### TV-serie: [Game of Thrones seizoen 8](https://www.imdb.com/title/tt0944947/episodes?season=8)

★★☆☆☆

Ik wil hier niet over praten.

### Graphic Novel: [Paper Girls vol. 1](https://www.goodreads.com/book/show/28204534-paper-girls-vol-1) en [vol. 2](https://www.goodreads.com/book/show/31338724-paper-girls-vol-2)

★★★★★

Een erg interessante Graphic Novel over een viertal meiden die de krant rondbrengen in ’88 en op avontuur moeten door de tijd. Er resteren nog 4 volumes (elk volume bevat 5 maandelijkse uitgaven) voor me en ik kijk daar erg naar uit!

### Film: [Avengers Endgame](https://www.imdb.com/title/tt4154796)

★★★★★

De film an-sich zou 4 sterren krijgen maar door de beleving in de zaal en wat er allemaal om me heen gebeurde (enorm veel emotie) krijgt het er 5.

### Boek: [Skyward](https://www.goodreads.com/book/show/37635562-skyward)

★★★★★

Skyward gaat over een meisje dat in de voetsporen van haar vader wil treden als piloot op een planeet waar de mensheid is neergestort en maar niet weg lijkt te komen.

De schrijver van het boek, Brandon Sanderson, is een van mijn favoriete schrijvers. En niet alleen omdat hij hele goede verhalen schrijft maar ook omdat hij een enorme productiviteit heeft. Ik ken geen andere schrijver die zoveel publiceert in een jaar en vervolgens zo’n consistente kwaliteit aflevert als hij.

### Boek: [Defending Elysium](https://www.goodreads.com/book/show/13552643-defending-elysium)

★★★★☆

Dit korte verhaal (je leest het in ongeveer een uur) speelt zich af in het universum van Skyward (hierboven genoemd) maar je hoeft dat boek niet gelezen te hebben. Fijn kort sci-fi verhaal dat je even aan het nadenken zet.

### TV-serie: [The Umbrella Academy](https://www.imdb.com/title/tt1312171)

★★★☆☆

Ik vond de kwaliteit van de productie wel erg goed maar het verhaal werd echt enorm uitgesmeerd. Daarnaast kwam er nog een laatste twist voor een mogelijk seizoen twee maar daar had ik helemaal geen zin in.

### TV-serie: [The Assassination of Gianni Versace](https://www.imdb.com/title/tt8010592)

_geen rating_

Ik keek het half mee met mijn vrouw maar kon er door de gruwelijkheid en ongelooflijk goed acteerwerk gewoon _niet_ naar kijken. Mocht dat echt jouw ding zijn, ga dan deze serie kijken.

### Boek: [Tiamat’s Wrath](https://www.goodreads.com/book/show/40481287-tiamat-s-wrath) (The Expanse boek 8)

★★★★★

Je hebt even de zeven eerdere boeken in de serie (The Expanse) nodig om tot zo’n fantastisch verhaal als Tiamat’s Wrath te komen, maar dan heb je ook wel wat. Die zeven eerdere boeken waren overigens ook heel erg goed maar dit boek heeft me echt gegrepen. Nog één boek in de serie en dat is het verhaal over. Nog wel dik een jaar wachten…

### Docu: [The Dawn Wall](https://www.imdb.com/title/tt7286916)

★★★★★

Super interessant om een verhaal te zien over het beklimmen van een stuk El Capitan dat nog nooit beklommen is. Je krijgt ook meteen mee hoe indrukwekkend de berg is en waarom het zo’n obsessie voor veel klimmers is om daar een keer te gaan klimmen.

### Docu: [Free Solo](https://www.imdb.com/title/tt7775622)

★★★★★

Dezelfde 900 meter hoge rots als in de docu ‘The Dawn Wall’ maar dan beklimmen zonder hulpmiddelen. Zweethandjes als ik er alleen al aan denk. Maar niet als die andere docu een erg indrukwekkend verhaal.

### Boek: [Subtle Art Of Not Giving A Fuck](https://www.goodreads.com/book/show/28257707-the-subtle-art-of-not-giving-a-f-ck)

★★★★☆

Fijn boek over waar je je wel iets van moet aantrekken en waar vooral niet.

### Boek: [The Three-Body Problem](https://www.goodreads.com/book/show/20518872-the-three-body-problem)

★★★☆☆

Het boek krijgt hele goede reviews op Goodreads maar mij kon het niet zo bekoren. Het werd pas interessant na 75% gelezen te hebben en zó interessant nu ook weer niet. Moeilijk om doorheen te komen ook. Ik ga het vervolg voorlopig niet lezen.

### Boek: [Deep Work](https://www.goodreads.com/book/show/27985224-deep-work)

★★★★☆

Fijn boek over waarom het waardevol is om diep na te denken over bepaalde onderwerpen en hoe je dat het beste aan kunt pakken.

### Boek: [Make Time](https://www.goodreads.com/book/show/40112557-make-time)

★★★★☆

Zelfde onderwerp als ‘Deep Work’ maar dan vanuit een totaal tegenovergestelde invalshoek. Eigenlijk is het boek een verzameling van zo’n 90 kleine essays over tips en tricks die je tijd besparen.

### Boek: [Food rules](https://www.goodreads.com/book/show/13089713-food-rules)

★★★★★

Een compact boek over hele snuggere voedselregels. Wat wel en niet te eten? Wat kun je wel en niet vertrouwen? In een uurtje of twee ben je er doorheen maar daarna kan het een prima leidraad voor je eetgedrag vormen.

### Boek: [The Alloy of Law](https://www.goodreads.com/book/show/16065004-shadows-of-self) (Mistborn boek 4)

★★★★☆

Weer een boek van Sanderson, en wel boek 4 uit de Mistborn reeks. Deze lag al heel lang op de plank nadat ik de eerste Mistborn-trilogie had gelezen en nu kwam ik er eindelijk aan toe. The Alloy of Law is een vervolg op die trilogie en speelt zich enkele honderden jaren daarna af.

### Boek: [Shadows of Self](https://www.goodreads.com/book/show/16065004-shadows-of-self) (Mistborn boek 5)

★★★★☆

En nog een boek van Sanderson: boek 5 uit de Mistborn serie. Alleen relevant natuurlijk als je de eerdere 4 boeken ook hebt gelezen.

### WVTTK

- [In-Depth Guide to the Best Free Fonts](https://beautifulwebtype.com/)
- [Fans Are Better Than Tech at Organizing Information Online](https://www.wired.com/story/archive-of-our-own-fans-better-than-tech-organizing-information/)
- [Initial Thoughts on iPadOS: A New Path Forward](https://www.macstories.net/stories/initial-thoughts-on-ipados-a-new-path-forward/)
- [Dear Bureaucrat, my job wants me to lie](https://www.federaltimes.com/your-career/the-bureaucrat/2019/03/07/dear-bureaucrat-my-job-wants-me-to-lie/)
- [‘It’s a miracle’: Helsinki’s radical solution to homelessness](https://www.theguardian.com/cities/2019/jun/03/its-a-miracle-helsinkis-radical-solution-to-homelessness)
- [National Park Typeface](https://nationalparktypeface.com/)
- [Can you survive if you run out of air?](http://www.bbc.com/future/story/20190423-the-man-who-ran-out-of-air-at-the-bottom-of-the-ocean)
