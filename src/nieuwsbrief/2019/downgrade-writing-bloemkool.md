---
title: 'Downgrade Writing Bloemkool'
description: ""
date: 2019-04-26
redirect_from: 
            - https://82procent.nl/2019/04/26/downgrade-writing-bloemkool/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/downgrade-writing-bloemkool/
---
Hi, Reinier hier,

In deze nieuwsbrief vertel ik je hoe je bloemkool in zoetzuur inmaakt, want dat is erg lekker. Nu heb ik deze week ook bleekselderij ingemaakt in zoetzuur maar daar moet je maar net van houden. Ik kwam te laat achter dat ik daar absoluut niet van hou…

Volgende week is de nieuwsbrief er niet maar daarom krijg je nu een dubbeldik nummer in de bus. En mocht je nog een spreker nodig hebben binnen je organisatie over slim en efficiënt werken, dan ben ik daar voor te porren. [Vanaf half mei heb ik weer wat tijd over om lezingen, presentaties en gastoptredens te geven](https://reinierladan.nl/spreker/).

**Tot over twee weken!**

### We worden met z’n allen gedowngrade

!["Alle]("https://reinierladan.nl/assets/human-downgrade.jpg")

[Tristan Harris](https://en.wikipedia.org/wiki/Tristan_Harris) is een voorvechter van slim omgaan met technologie en er niet je tijd aan verspillen. Hij is even uit het publieke zicht geweest om na te denken en zijn verhaal aan te scherpen. In de tussentijd heeft hij het [Center for Humane Technology](https://humanetech.com/) opgericht en gaat hij een podcast beginnen met de naam [Your Undivided Attention](https://podcasts.apple.com/us/podcast/id1460030305). Deze week [gaf hij een presentatie](https://news.yahoo.com/technology-ethics-campaigners-offer-plan-fight-human-downgrading-003353896--finance.html) over zijn nieuwe visie op de problemen met hedendaagse technologie. Over de weg hier naartoe kun je lezen in [Tristan Harris: Tech Is ‘Downgrading Humans.’ It’s Time to Fight Back](https://www.wired.com/story/tristan-harris-tech-is-downgrading-humans-time-to-fight-back/).

Een aantal mensen in Silicon Valley vinden Tristan en zijn uitspraken een bedreiging met bijvoorbeeld deze reactie van een Silicon Valley executive als resultaat:

> “Tristan sees humans as pawns incapable of managing their own lives. He thinks designers are infinitely powerful and can coerce people to do whatever they want. It is a pure farce.” The executive adds, “I like to imagine Tristan reviewing the latest restaurant. ‘They have clearly intentionally added flavor to this dish to make me want to come back and visit this business again. What scoundrels!’”

Natuurlijk is het zo dat restaurants je zulk lekker eten voorschotelen dat je wilt terugkomen. Je betaalt ze hier ook voor. Het wordt echter een probleem als je er niet met geld voor betaalt en dus niet weet op welke manier je dan wel voor het eten betaalt.

Een nog groter probleem wordt het wanneer je dat restaurant in je broekzak zou hebben en je op elk moment van de dag je trek zou kunnen stillen door gratis subliem eten uit je broekzak te toveren. Dat is wat telefoons met je ‘aandachtstrek’ doen en dat doen ze verrekte goed.

[Meer over deze human downgrade lees je op de website van het Center for Humane Technology](https://humanetech.com/problem/).

### Writing Excuses over technologie

!["Typemachine"]("https://reinierladan.nl/assets/typewriter.jpg")

[Writing Excuses](https://writingexcuses.com) is een podcast voor en van scifi/fantasy-schrijvers. Nu ben ik geen verhalenschrijver, en dat zit er de komende tijd ook niet in, maar toch ben ik al jaren fan van deze podcast. Het geeft je een kijkje in de wereld van het schrijversvak en vervolgens kun je prima parallellen trekken met je eigen vakgebied. Sowieso is er altijd veel van andere vakgebieden te leren door het over je eigen vak heen te leggen.

De podcast was ook een grote inspiratiebron om mijn [Hoe Krijg Je Het Voor Elkaar](https://hoekrijgjehetvoorelkaar.nl) podcast te beperken tot 15 minuten per aflevering. Daar streeft Writing Excuses namelijk ook naar en dat zorgt ervoor dat ik deze podcast altijd voorrang geef boven andere omdat ik weet dat ik er met een kwartier mee klaar ben. Dat vind ik erg fijn.

Afijn, [de aflevering over technologie is waarschijnlijk een fijne eerste kennismaking](https://writingexcuses.com/2019/04/14/14-15-technology/) met deze podcast aangezien het over een onderwerp gaat waar we allemaal, en steeds meer, mee bezig zijn. Luister in de aflevering hoe de schrijvers omgaan met technologie in hun verhalen en hoe ze zich verdiepen in nieuwe technologie.

### Ingemaakte zoetzure bloemkool

!["Bloemkool]("https://reinierladan.nl/assets/bloemkool-zoetzuur.jpg")

Voedselverspilling is echt doodzonde en daarom ben ik steeds meer op zoek naar manieren om dit te voorkomen. Laatst heb ik bloemkool dat over was zelf ingemaakt in zoetzuur. Hartstikke lekker en echt supereenvoudig. En je hebt altijd bloemkool over want wanneer is zo’n hele kool nou precies genoeg?

Spaar een of meer glazen potjes bij elkaar of gebruik weckpotten. Maak ze goed schoon [door ze te koken in water of in de oven te doen](https://www.culy.nl/inspiratie/flessen-en-weckpotjes-steriliseren-doe-je-zo/). Mocht je niet zo heel veel groenten (want je kunt echt van alles op deze manier inmaken, niet alleen bloemkool) willen inmaken is 1 potje natuurlijk ook genoeg.

Wat je nodig hebt is:

- Natuurazijn (je kunt alle soorten azijn gebruiken die je kunt consumeren)
- Suiker (gewoon kristalsuiker is prima)
- Kruiden
- Water

Je kunt zelf bepalen hoe zoet of zuur je het wilt maken. Een 1:1 verdeling van azijn en water en dan een paar scheppen suiker erbij is bijvoorbeeld een prima verdeling. Bij de bloemkool heb ik wat korianderzaad gedaan voor de smaak maar je kunt variëren wat je wilt. En door niet op milliliters te letten maar gewoon op hoeveel je nodig hebt in je potjes verspil je ook geen suiker en azijn.

Dit mengsel breng je heel even aan de kook zodat het suiker smelt. Snij de bloemkool en vul er de potjes mee. Giet het kokende mengsel over de bloemkool in de potjes zodat de potjes helemaal tot de rand gevuld zijn. Door het heet in de potjes te doen zal de bloemkool nog even garen maar toch knapperig blijven. Je kunt het azijnmengsel ook laten afkoelen als je wilt dat de groenten niet doorgaren in de potjes.

Doe de potjes dicht, laat het ongeveer drie dagen op een donkere plek staan, en geniet van lekkere zoetzure groenten als bijgerecht of snack. Na openen in de koelkast bewaren.

Je kunt het ongeopend maanden bewaren maar je eigen inzicht qua eetbaarheid is natuurlijk het belangrijkste. Als het tegen je begint te praten is het niet goed meer en kun je het voor de zekerheid even flink in de fik steken voordat je het de kliko in knikkert.

### Oproepjes

- [Websitemachine.nl viert Koningsdag!](https://www.websitemachine.nl/nieuws/?nieuws=Begnt_je_naam_met_de_W_van_Willem&item=9&campaign=koningsdag2019) Begint je voornaam, achternaam of bedrijfsnaam met de W van Willem? Dan krijg je van ons 2 maanden abonnement cadeau als je je website in april 2019 activeert.
- Ben je nog steeds aan het betalen met je privacy voor je e-mail? Stop daar gewoon mee en betaal voor een [fatsoenlijke e-maildienst zoals Fastmail](https://www.fastmail.com/?STKI=16948328). Super easy in gebruik en je betaald niet met je ziel.
- [Domeinnaam te koop: qs.io](https://qs.io)

### OH Op Twitter

> Shout out to all the early humans that died figuring out which plants were edible

— [Daniel Holland, 01:09 - 25 apr. 2019](https://twitter.com/DannyDutch/status/1121189457015844864)

### Zet deze op je watch list

- [The Game You Quit](https://www.youtube.com/watch?v=OeJobV4jJG0)
- [One Marvelous Scene — Spider-Man: Homecoming](https://www.youtube.com/watch?v=yXSW9JcQnik)
- [The Sculpture That Looks Like A Real-Life Cartoon](https://www.youtube.com/watch?v=j9JD9W0n7gE)
- [Chernobyl (2019) • Official Trailer • HBO](https://www.youtube.com/watch?v=s9APLXM9Ei8)
- [How To Draw Buildings • Architecture Doodles For Beginners](https://www.youtube.com/watch?v=kBWnwLwPMgA)

### Ga helemaal los in de keuken

- [Lebanese Mountain Bread - How to Make Lebanese-Style Flatbread](https://www.youtube.com/watch?v=DfObqgc0TnQ)
- [A Tale of Two Salts - Difference Between Table Salt & Kosher Salt in Recipes](https://www.youtube.com/watch?v=XGCY9Cpia_A&t=161s)
- [Muhammara (Roasted Pepper & Walnut Spread) - How to Make Muhammara Dip & Spread](https://www.youtube.com/watch?v=oY0mAgjxTC8)
- [Bread & Butter Pickles - How to Make Great Depression-Style Sweet Pickles](https://www.youtube.com/watch?v=0yOA1WnlpWY)
- [Smashed Cucumber Salad Recipe - How to Make the World’s Most Addictive Cucumber Salad](https://www.youtube.com/watch?v=kCJcD7fYPWg)

### Er is nog meer om de komende twee weken door te komen

- [De bron van de aap die aan het Instagrammen is](https://www.instagram.com/p/Bwf080_Bfby/)
- [GB Studio - A free and easy to use retro adventure game creator for your favourite handheld video game system](https://www.gbstudio.dev/)
- [xkcd: UI vs UX](https://xkcd.com/2141/)
- [Facebook’s flood of languages leave it struggling to monitor content - Reuters](https://www.reuters.com/article/us-facebook-languages-insight/facebooks-flood-of-languages-leave-it-struggling-to-monitor-content-idUSKCN1RZ0DW?utm_campaign=The%20Interface&utm_medium=Social&utm_source=twitter)
- [Think You’re Discreet Online? Think Again](https://www.nytimes.com/2019/04/21/opinion/computational-inference.html?utm_campaign=The%20Interface&utm_medium=email&utm_source=Revue%20newsletter)
- [Want to Build a Side Business? Just Buy a Great Domain Name](https://www.deepsouthventures.com/build-a-side-business/)
- [Influencers Are Abandoning the Instagram Look](https://www.theatlantic.com/technology/archive/2019/04/influencers-are-abandoning-instagram-look/587803/)
- [A Trump Transition Staffer Calls for Impeachment](https://www.theatlantic.com/ideas/archive/2019/04/gop-staffer-advocates-trumps-impeachment/587785/)
