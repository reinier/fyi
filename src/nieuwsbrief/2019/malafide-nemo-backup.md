---
title: 'Malafide Nemo Backup'
description: ""
date: 2019-04-05
redirect_from: 
            - https://82procent.nl/2019/04/05/malafide-nemo-backup/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/malafide-nemo-backup/
---
Hi, Reinier hier,

Vandaag verbaasde ik me over [de totale naïviteit van Strukton en Centric als het gaat om de malafide praatjes van Rian van Rijbroek](https://www.strukton.nl/nieuws/2019/mediaberichten-rond-gerard-sanderink/). Rohan ging ook bijna ten onder [door zo’n figuur](https://youtu.be/ckq-4Y6a87s) dus als er nog een Gandalf rondloopt in deze wereld: ‍♂️ je hulp is nodig bij Strukton en Centric.

Vandaag kwam ik erachter dat er een plek op aarde is gedefinieerd waar [je zo ver weg van land kunt komen als maar kan: Point Nemo](https://allthatsinteresting.com/point-nemo). Er is geen land te bekennen vanaf dat punt in een cirkel van 1600 kilometer eromheen. Het ligt ook nog eens in de [Zuid-Pacifische gyre](https://nl.wikipedia.org/wiki/Zuid-Pacifische_gyre), een gebied waar amper leven in de oceaan is door een stroming dat veel voedzame stoffen tegenhoudt.

Doordat er letterlijk geen hond komt wordt de plek vaak uitgekozen om raketten die terugkeren op aarde te laten neerstorten. Kortom, een bizar stukje aarde waar echt niemand naartoe gaat.

Via [een tweet van Patrick Loonstra](https://twitter.com/patrickloonstra/status/1112990307216510976) kwam ik erachter dat het [31 maart World Backup Day](https://www.forbes.com/sites/tomcoughlin/2019/03/31/world-backup-day-2019/) was. En daarmee wordt dus niet een nederzetting op Mars bedoeld (wat een prima backup voor de wereld zou zijn) maar een dag om even stil te staan bij hoe je jouw gegevens backupt.

[Patrick heeft hier zelf een stuk over geschreven](https://www.patrickloonstra.nl/notities/backup-dag-dus-back-alles-op/) en het leek me een goed idee om ook te doen.

**Arq + B2** — [Arq is een Mac app](https://www.arqbackup.com) waarmee je zelf bepaalt naar welke clouddienst je een backup maakt. De backup wordt ook nog eens op jouw computer versleuteld zodat niemand aan de andere kant van de lijn in je bestanden kan rondneuzen. En Arq werkt met snapshots zodat je bestanden die je hebt verwijderd ook gewoon nog kan terughalen.

[De clouddienst die ik bij voorkeur gebruik met Arq is B2](https://www.backblaze.com/cloud-storage), een dienst van Backblaze. B2 werkt eigenlijk net als Amazon S3 maar dan veel eenvoudiger. Je betaalt ook enkel voor de ruimte die je in gebruik hebt en je kunt je data ook indelen in buckets als je dat wilt maar B2 heeft een veel eenvoudiger authenticatiesysteem dan S3 en ze zijn naar eigen zeggen ook goedkoper dan S3.

Arq draait als een menubar applicatie op mijn mac en maakt elk uur een backup van mijn belangrijkste mappen.

**Apple Time Machine** — Ik heb een externe HD ([Samsung USB-C SSD](https://www.coolblue.nl/product/785051/samsung-portable-t5-1tb.html)) in twee stukken opgeknipt waarvan 1 deel dient als [Time Machine](https://support.apple.com/en-us/HT201250) drive. Die HD hang ik een paar keer per week aan mijn Mac en dat is voldoende om up-to-date te blijven. De meest belangrijke gegevens worden door de Arq + B2 combinatie vaker gebackupt, Time Machine is voor al het andere.

**iCloud** — Al mijn projecten en documenten staan sowieso opgeslagen in iCloud zodat ik er op al mijn apparaten bij kan en bij het falen van mijn hardeschijf snel weer over mijn data kan beschikken.

Deze drie zaken zorgen er voor dat ik me geen zorgen maak over mijn data en dat ik bij een noodgeval snel alles terug kan vinden.

### Oproepjes

- [Websitemachine website van de week](https://www.websitemachine.nl/nieuws/?nieuws=Website_van_de_week_kinderbrilcom&item=6&campaign=82procent): kinderbril.com. Een initiatief van Buffing Optiek (Hilversum / Loosdrecht). Ouderwetse kwaliteit en de modernste techniek - op maat voor de jongste oogjes. Gaat dat zien
- Ben je nog steeds aan het betalen met je privacy voor je e-mail? Stop daar gewoon mee en betaal voor een [fatsoenlijke e-maildienst zoals Fastmail](https://www.fastmail.com/?STKI=16948328). Super easy in gebruik en het laat je nooit in de steek.
- [Domeinnaam te koop: qs.io](https://qs.io)

De betaalde oproepjes zorgen ervoor dat de schoorsteen blijft roken op het 82% hoofdkantoor. Gebruik ze om je product of dienst te promoten of als je iets anders wilt laten weten aan _de meer dan 1000 intelligente en geïnteresseerde lezers van de 82% nieuwsbrief_.

[Plaats een oproepje in een volgende editie](https://forms.82procent.nl)

### Wat er verder nog aan curiosa is

- [Apollo astronauts left their poop on the moon. NASA ought to go back for that shit.](https://www.vox.com/science-and-health/2019/3/22/18236125/apollo-moon-poop-mars-science)
- [Heaven or High Water](https://popula.com/2019/04/02/heaven-or-high-water/)
- [How Rupert Murdoch’s Empire of Influence Remade the World](https://www.nytimes.com/interactive/2019/04/03/magazine/rupert-murdoch-fox-news-trump.html)
- [YouTube Executives Ignored Warnings, Let Toxic Videos Run Rampant](https://www.bloomberg.com/news/features/2019-04-02/youtube-executives-ignored-warnings-letting-toxic-videos-run-rampant)
- [You Are Not Google](https://blog.bradfieldcs.com/you-are-not-google-84912cf44afb)
- [Why there’s so little left of the early internet](http://www.bbc.com/future/story/20190401-why-theres-so-little-left-of-the-early-internet)
- [What An Aging Population Means For The Future Of The Internet](https://www.buzzfeednews.com/article/craigsilverman/old-and-online-fake-news-aging-population)
