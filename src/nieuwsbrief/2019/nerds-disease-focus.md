---
title: 'Nerds Disease Focus'
description: ""
date: 2019-04-12
redirect_from: 
            - https://82procent.nl/2019/04/12/nerds-disease-focus/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/nerds-disease-focus/
---
Hi, Reinier hier,

Allereerst: **hartstikke bedankt aan iedereen die me koffie schenkt** via de link onderaan de nieuwsbrief! Er is geen manier om iedereen persoonlijk te bedanken (omdat ik alleen een achternaam en rekeningnummer heb) dus ik doe het maar even op deze manier. Het doet me goed en ik ga erg lekker op al die koffie. ☕️

Met Nerds Om Tafel is een podcast met, je raadt het al, nerds om een tafel. [Ik mocht daar aanschuiven in aflevering S04E19](https://www.metnerdsomtafel.nl/podcast/s04e19-reinier-ladan.html) en het gesprek ging van ‘productiviteit in kantoortuinen’ naar mijn afschuw van Young Adult boeken terwijl ik er toch een als tip geef. Spoiler alert: ik tip het boek [Skyward van Brandon Sanderson](https://www.goodreads.com/book/show/36642458-skyward).

‍

Op mijn website ben ik [een goed leesbaar en googlevrij font](https://reinierladan.nl/2019/04/10/font-update) gaan gebruiken om op die manier beetje bij beetje Google uit mijn leven te bannen.

De fout die veel mensen maken is dat ze denken dat de wereld (of “de markt”) net zo geïnteresseerd is in hun product of dienst als zijzelf. Dit fenomeen heeft zelfs een naam binnen de marketingwereld: Client’s Disease.

> There’s a phenomenon in advertising called Client’s Disease. Every client is in love with his own product. The mistake he makes is believing that, because he loves it, everyone else will too.

Steven Pressfield schreef er [The Most Important Writing Lesson I Ever Learned](https://stevenpressfield.com/2009/10/writing-wednesdays-2-the-most-important-writing-lession-i-ever-learned/) over en de les die hij geleerd heeft is als volgt:

> Nobody wants to read your shit.

Steven heeft dit inzicht gebruikt toen hij boeken ging schrijven.

> When I began to write novels, this mindset proved indispensable. It steered me away from Client’s Disease. It warned me not to fall in love with my own shit just because it was my own shit. Don’t be lazy, Steve. Don’t assume. Look at every word through the eye of the busy, impatient, skeptical (but also generous and curious) reader. Give him something worthy of the time and attention he’s giving you.

De les van Steven is 1 op 1 te vertalen in een les over producten en diensten: “Nobody wants to _use_ your shit”. Het aan de man brengen van je producten, diensten of ideeën vergt gewoon veel energie, tijd en geld. Daar zijn geen shortcuts voor.

‍

Op de meest rare tijden, als ik in diepe concentratie aan het werk ben, bekruipt me de behoefte om even op Twitter te kijken. Die behoefte voelt net zo aan als de drang naar een kop koffie. Even uit m’n flow, kopje koffie drinken, en weer verder. Maar dat is best een probleem. Even uit je flow gaan betekent dat je enorm veel energie moet gebruiken om weer terug in je flow te komen, als het er überhaupt nog van komt.

Waar ik met koffie mezelf al een aantal jaar geleden op een rantsoen van twee kopjes per dag heb gezet is dat nog niet voor Twitter gebeurt. Althans, niet op m’n Mac.

Op iOS heb ik al een tijd [de app about:blank](https://itunes.apple.com/nl/app/about-blank/id1239181721?mt=8) draaien. Met die app kun je websites blokkeren zodat het een flinke drempel wordt om zo’n geblokkeerde site te bezoeken. Ik heb daar bijvoorbeeld Twitter en nieuwswebsites mee uitgeschakeld.

Op m’n Mac pak ik het wat minder rigoureus, maar net zo doeltreffend aan. Ik heb [de Mac app Focus](https://heyfocus.com) maar weer eens te voorschijn gehaald en ben dat intensief gaan gebruiken als ik met iets bezig ben waar ik mijn hoofd bij moet houden. Vrij vertaald: als ik gewoon, normaal, werk aan het doen ben. Dit gaat nu al een paar dagen erg goed en heb veel zinnige dingen uit mijn handen gekregen.

Met Focus kun je een timer instellen en tijdens het aflopen van die timer kun je bepaalde websites en apps niet gebruiken. Dit kun je zelf instellen maar de app komt geleverd met een aantal vooringestelde websites zoals Facebook en Twitter. Er is nog veel meer mee mogelijk maar dit is hoe ik de app inzet.

Hoe moeilijker je het jezelf maakt om aan je slechte gewoontes over te geven des te minder snel zul je dat ook doen.

### OH Op Twitter

> A $100 bill is on the ground. An economist walks past it. A friend asks, “Don’t you see the money lying there?” The economist says, “I thought I must have imagined it. If $100 was really on the ground, someone already would’ve taken it.” Starting a company is picking up the \$100.

[@zck 3:36 pm - 7 Apr 2019](https://twitter.com/zck/status/1115020498025324544)

### Oproepjes

- Ben je nog steeds aan het betalen met je privacy voor je e-mail? Stop daar gewoon mee en betaal voor een [fatsoenlijke e-maildienst zoals Fastmail](https://www.fastmail.com/?STKI=16948328). Super easy in gebruik en je betaalt niet met je ziel.
- [Domeinnaam te koop: qs.io](https://qs.io)

**Zelf een oproepje plaatsen?** Voor maar een tientje laat je je oproepje lezen aan _de meer dan 1000 intelligente en geïnteresseerde lezers van de 82% nieuwsbrief_.

[Plaats een oproepje in een volgende editie](https://forms.82procent.nl)

### Verder nog te tappen

- [Public Sans](https://public-sans.digital.gov/)
- [I Let a Stranger Watch Me Work for a Day — And I’ve Never Been More Productive](https://melmagazine.com/en-us/story/focusmate-review-productivity-work-hack)
- [Native image lazy-loading for the web!](https://addyosmani.com/blog/lazy-loading/)
- [M87 Black Hole Size Comparison](https://xkcd.com/2135/)
- [58 bytes of css to look great nearly everywhere](https://jrl.ninja/etc/1/)
