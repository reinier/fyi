---
title: "Toetsenborden, Chipito Bokito en Wim Hof nonsens"
date: 2025-11-28
socialPreview: "Chipito Bokito helpt Netanyahu, eenhandig typen blijkt goed mogelijk, en wetenschappers zijn klaar met Wim Hof."
---

Hi, Reinier hier,

Terwijl Mona Keijzer, via een omweg maar wel overduidelijk, [de NOS beticht van het direct doorzenden van Hamas propaganda](https://x.com/MonaKeijzer/status/1993341756394574158), duiken wij de wondere wereld van de computertoetsenborden in.

Ik ben namelijk gek op alternatieven voor het doodgewone qwerty-toetsenbord dat we al veel te lang gebruiken met z'n allen. De plaatsing van de letters is niet optimaal (met opzet!), de rare offset van de rijen op het toetsenbord is niet ergonomisch (met opzet!) en de mogelijkheden van wat het toetsenbord kan is veel te beperkt.

We leven al meer dan honderd jaar met dit soort toetsenbordlayout en we nemen het voor lief.

Ik zit nu zelf nog wel vast op de qwerty-indeling (met wel een verplaatsing van de P naar waar bij jou waarschijnlijk de ; zit) maar heb qua hardware in de laatste jaren een enorme sprong gemaakt naar een split, low profile, ortholinear toetsenbord met maar 34 toetsen.

Maar uiteraard kan het allemaal nog gekker, vaak met als doel om nog ergonomischer te zijn voor mensen die anders Ã¼berhaupt niet meer kunnen typen.

[We Made a One-Handed Keyboard](https://m.youtube.com/watch?v=9vW12gQ4Klc) (de productie van deze video is enorm hoog, kijk uit dat je niet valt)

### We laten het gebeuren, deel 2

Dat dit nieuws niet elke dag de opening is van het Achtuurjournaal is een schande. [Negen leden van het Internationale Strafhof wordt door de VS het leven zuur gemaakt](https://www.lemonde.fr/en/international/article/2025/11/19/nicolas-guillou-french-icc-judge-sanctioned-by-the-us-you-are-effectively-blacklisted-by-much-of-the-world-s-banking-system_6747628_4.html#), met de hulp van organisaties hier in Europa. En dat terwijl iedereen in datzelfde Achtuurjournaal bijna elke dag kan zien wat voor een enorme vernietiging Netanyahu aanricht in Gaza. Want daar gaat het om: het Internationale Strafhof onderzoekt of er een genocide wordt gepleegd in Gaza. Trump helpt daarbij Netanyahu met dit soort acties. Alles moet kapot van de Chipitobokito.

En ik dacht een mooie unieke taalkundige vondst te hebben gedaan om Trump te beschrijven, blijkt er precies 1 hit in Google te zijn van iemand die dezelfde omschrijving heeft verzonnenâ€¦ wel met een spatie, maar vooruit. [Alle eer naar Ed Knegtel voor het eerste gebruik van Chipito Bokito](https://www.metronieuws.nl/lezerscolumn/2025/06/lezerscolumn-defensie-oorlogsretoriek/).

### We hebben het laten gebeuren, deel 82

Er is wel vaker kritiek op de Wim Hof methode, en op de persoon zelf, maar nu gelukkig ook van de wetenschappers die met hem onderzoek hebben gedaan. Wim haalt in zijn onderbouwing voor zijn methode altijd het werk van deze wetenschappers aan en daar zijn ze nu wel klaar mee.

Beter laat dan nooit, zullen we maar zeggen. Want de uitspraken van Hof zelf rammelen aan alle kanten.

[Wetenschappers uiten publiekelijk kritiek op Wim 'Iceman' Hof: 'nonsens', 'goeroe-achtig', 'gevaarlijk'](https://www.volkskrant.nl/wetenschap/wetenschappers-uiten-publiekelijk-kritiek-op-wim-iceman-hof-nonsens-goeroe-achtig-gevaarlijk~bddc7480/?utm_campaign=shared_earned&utm_medium=social&utm_source=copylink) (betaallink)

### Drie BOL tips, dat is wat je hier krijgt

_Om de spreekwoordelijke schoorsteen van FYI te laten roken zijn hier voor jouw en mijn plezier wat tips. Met deze links verdien ik via het [bol.com](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2F&name=BOL) affiliate programma wat centen._

- Lees [The Calculating Stars](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-calculating-stars%2F9200000082133196%2F&name=The%20Calculating%20Stars%2C%20Mary%20Robinette%20Kowal) van Mary Robinette Kowal en beleef hoe de space race in de jaren 50 en 60 ook had kunnen gaan. Ook voor mensen die niks met space-races van doen hebben. Misschien wel juist voor die mensen!

- Het schijnt dat filterkoffie met de hand zetten helemaal hip is. Ik doe dat al jaren en kan ik je vertellen dat [een simpele V60 voor enorm veel koffiegeluk zorgt](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fhario-dripper-v60-keramiek-01%2F9200000058790628%2F&name=Hario%20Dripper%20-%20V60%20-%20Keramiek%20-%2001). Koop vooral een keramische en geen plastiek versie, want de wereld kan wel wat minder plastic gebruiken.

- Met mijn kids (5, 10 en 12) [speel ik geregeld El Dorado](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fde-zoektocht-naar-el-dorado-bordspel%2F9200000130654721%2F&name=999%20Games%20-%20De%20Zoektocht%20naar%20El%20Dorado%20-%20Bord...) omdat we er niet genoeg van kunnen krijgen. Door de modulaire opbouw van het speelveld is ieder potje weer anders en als we er genoeg van hebben zijn er nog [talloze uitbreidingen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fs%2Fel%2Bdorado%2Bbordspel%2Buitbreiding%2F&name=Bol) te koop! Heerlijk voor deze donkere dagen.

Dat was 'm weer, tot de volgende keer! ðŸ‘‹
