---
title: Het probleem met Elon, Tim en Audible
date: 2025-01-30
socialPreview: Big Tech zit aan de knoppen en daarom gaan we naar de knoppen. 
---

Hi, Reinier hier,

Vanaf volgende week komt deze nieuwsbrief niet meer van Substack. Ik moet nog even de laatste puntjes op de i zetten, maar dan verhuis ik het boeltje weer naar een dienst waarvan ik denk dat ze een beter ethisch kompas hebben.

Hoef jij niks voor te doen, maar het zou wel fijn zijn als je **volgende week op vrijdagmiddag even je spamfolder kunt checken**. Mocht de FYI nou in je spam zitten, klik dan even op de knop die aangeeft dat het geen spam is. En je mag het mij ook laten weten, dan kan ik nagaan waar het aan ligt en welke maildiensten niet lekker meewerken.

## Dag Audible

Sinds gisteren ben ik weer een stukje meer losgekomen van De Big Tech. [Met de tool Libation heb ik mijn Audible bibliotheek van luisterboeken binnengeharkt](https://github.com/rmcrackan/Libation) en alles geconverteerd naar rechtenvrije mp3‚Äôs.

Via [Storytel](https://www.storytel.com/nl) ben ik nu aan een nieuw luisterboek begonnen en als je eenmaal luistert is er natuurlijk geen verschil tussen Audible en Storytel. Helaas heb ik al wel gezien dat Storytel niet alle boeken in de collectie heeft die ik graag zou willen luisteren. Maar goed, eerst maar eens de boeken luisteren die w√©l overeenkomen, en dan zien we verder.

### Postscriptum

Via Storytel ben ik begonnen aan een nieuw boek van [Adrian Tchaikovsky: Alien Clay.](https://app.thestorygraph.com/books/361f058d-5fe3-43da-9beb-16688e46cb6b) en de eerste paar hoofdstukken voorspellen veel goeds! Adrian is een van mijn favoriete sci-fi auteurs, dus ik kijk uit naar de rest van het boek.

## Elke dag bloggen update

We zijn nu op dag 29 van mijn experiment om [elke dag te bloggen](https://reinier.fyi/blog/algemeen/250101-365/), en het goede voornemen begint af en toe al te kraken. 

In het weekend schiet het er bijna weleens bij in. En dat is gek natuurlijk, want in het weekend zou er toch meer tijd moeten zijn. Maar nee. Tijd is niet het probleem in het weekend, het is afwezigheid van structuur.

Een doordeweekse dag, die heeft structuur. Opstaan, bammetjes smeren voor de kids, op tijd aan het werk, weer naar huis, koken, kids naar bed, tijd voor mezelf (en wederhelft). Hierin is dat schrijven en publiceren van een blogpost best in te plannen. Maar in het weekend heerst de chaos en dan schiet het er gewoon (bijna) bij in.

Om het vol te houden ga ik een paar aanpassingen doen: vakanties zijn vakanties, ik blog dan niet door. En als ik een normale dag niet blog hebben we het er niet over, we doen net of het niet gebeurt is, voor je kijken doorlopen. Ik plaats er later gewoon een keer twee en pak de draad weer op. 

Zo ga ik de komende tijd eens kijken of deze nieuwe regels het dagelijks bloggen wat dragelijker maken.

## Webhike 250128

Vandaag heb ik een webhike voor je, oftewel een post met onsamenhangende maar toch interessante links.

- Je wist niet dat je erop zat te wachten, maar nu wil je het: [eMac Mini Enclosure for M4 Mac mini](https://makerworld.com/en/models/1037452#profileId-1021586). 
- Lange titel, goed verhaal. [Why BlueSky Isn‚Äôt the Alternative to X (Formerly Twitter) You‚Äôre Looking For ‚Äî and Why Mastodon Is the Better Choice Over X, Threads, and BlueSky](https://aidanraymond.medium.com/why-bluesky-isnt-the-alternative-to-x-formerly-twitter-you-re-looking-for-and-why-mastodon-is-46c8901f2748)
- Onwijs gave en inspirerende [Super Mario Street Art](https://streetartutopia.com/2025/01/26/powering-up-photo-journey-through-the-world-of-super-mario-themed-street-art/)
- Seth legt het verschil tussen [Expertise and credentials](https://seths.blog/2025/01/expertise-and-credentials/) uit.
- Download en gebruik de [KNMI-app](https://www.knmi.nl/kennis-en-datacentrum/uitleg/knmi-app). Andere apps vreten je data en verkopen je ziel.

## Tim Apple en Trump

Joe (een van de twee hosts van de the¬†[Defocused](http://defocused.co/)¬†podcast) stelt terecht vast dat het op z‚Äôn minst vreemd is dat Tim Cook net zo hard heeft meegedaan aan het hielenlikken van Trump als de andere Big Tech CEO‚Äôs.

> I don‚Äôt have any way of knowing what Tim Cook‚Äôs thought process was when he agreed to give a million dollars to the inauguration fund, or to know with any certainty why he agreed to travel to Washington to sit shoulder to shoulder with the other CEOs all vying for preferential treatment from the President.

Uit: [Tim Cook Is Failing Us](https://joe-steel.com/2025-01-25-Tim-Cook-Is-Failing-Us.html)

Ik ben daar ook verbaasd over. Hoe kun je je bedrijf als uitgesproken LGBTQIA+ vriendelijk presenteren en dan vervolgens de inauguratie van Trump zo steunen? Tim, die zelf openlijk gay is, zou beter moeten weten.

Hoe Apple zich verder gaat verhouden tot het presidentschap van Trump (en Musk) moet de tijd gaan uitwijzen, maar Tim staat wat mij betreft 1 - 0 achter.

## Harris veranderde van een vriend naar een vijand van Musk

[Sam Harris](https://nl.wikipedia.org/wiki/Sam_Harris_(schrijver)), bekend schrijver en filosoof, was ooit een goede vriend van Elon Musk. Dat veranderde paar jaar geleden.

> I didn‚Äôt set out to become an enemy of the world‚Äôs richest man, but I seem to have managed it all the same. Until this moment, I‚Äôve resisted describing my falling out with Elon Musk in much detail, but as the man‚Äôs cultural influence has metastasized‚Äîand he continues to spread lies about me on the social media platform that he owns (Twitter/X)‚Äîit seems only appropriate to set the record straight.

De vriendschap brokkelde af toen de wereld in pandemie-modus terecht kwam. Musk vond het allemaal maar √©√©n grote poppenkast en kon om de een of andere manier niet geloven dat een virus exponentieel leed kon veroorzaken.

> If I hadn‚Äôt known that I was communicating with Elon Musk, I would have thought I was debating someone who lacked any understanding of basic scientific and mathematical concepts, like exponential curves.

Het stuk van Harris biedt een opmerkelijk inkijkje in hoe Musk steeds verder afdreef en zijn voormalige vriend tot vijand verklaarde.

[The Trouble with Elon](https://substack.com/home/post/p-154870781)

## Slopende systemen

Er zijn een hoop systemen die wij mensen hebben opgetuigd die niet in het voordeel zijn van ons allemaal. Deze systemen verrijken een paar individuen maar slopen de rest.

Zo heeft ondertussen de helft van de mensen op de wereld overgewicht ([Het Uur met voedingswetenschapper Jaap Seidell](https://www.nrc.nl/nieuws/2025/01/17/voedingswetenschapper-jaap-seidell-over-de-gezondheid-van-nederland-en-hoe-deze-beter-kan-a4879906?t=1737791764) gaat hier grotendeels over). En meer dan een miljard mensen hebben op dit moment een verhoogd risico op calamiteiten door klimaatverandering. We beginnen de grenzen en de barsten te zien van de systemen die we hebben opgetuigd om een klein deel van de wereld welvaart te geven.

Een ander systeem dat ons vooral mentaal sloopt is Big Tech met z‚Äôn algoritmes en ‚Äòsocial‚Äô media.

Marleen Stikker is al meer dan 30 jaar bezig met de digitale systemen die vervlochten zijn met onze samenleving en heeft dit systeem goed op de korrel. [Hierover praat Marleen in Het Uur met Pieter van der Wielen](https://www.nrc.nl/nieuws/2025/01/24/internetpionier-marleen-stikker-over-de-gevaren-van-big-tech-a4880776?t=1737796009).

Een lichtpuntje dat ik zie is dat steeds meer mensen zich bewust zijn van het idiote systeem dat is opgetuigd ter verrijking van een paar witte mannen en hun entourage. [Social media zien een afname in gebruikers](https://nos.nl/artikel/2553163-x-verliest-bijna-half-miljoen-gebruikers-maar-gebruik-wordt-intensiever). Jammer alleen dat de mensen (of de bots?) die achterblijven nog vaker in hun toeter gaan roepen. Hopelijk als een stel verloren stervelingen in de woestijn.

### Postscriptum

Marleen verscheen later nog in andere media, zoals hier [in dit interview in de Volkskrant](https://www.volkskrant.nl/tech/is-het-nu-dan-echt-tijd-om-afscheid-te-nemen-van-insta-en-x-over-vijf-jaar-is-big-tech-niet-meer-dominant-voorspelt-marleen-stikker~b84f5bbe/).

## Een QR code met twee links

Een QR code is gemaakt om via een bepaald patroon een URL door te geven via de camera van je telefoon. [Hoe een QR werkt is onwijs interessant](https://www.youtube.com/watch?v=w5ebcowAJD8). En met een beetje geknutsel kun je blijkbaar twee URLs in een QR code verbergen!

> The trick is to identify the cells that are different between the two URLs, for instance, and split them in half vertically and horizontally: making them into a tiny checkerboard. It appears that some QR decoders sample in the center of each target square, and the center will be in one side or the other depending on the tilt of the QR code.

 [This QR Code Leads To Two Websites, But How?](https://hackaday.com/2025/01/23/this-qr-code-leads-to-two-websites-but-how/)

## Das Kapital

_Om de schoorsteen van FYI te laten roken zijn hier voor jouw en mijn plezier wat tips voor artikelen op bol.com waarmee ik via affiliate ook wat aan verdien._

üçú Ik kook regelmatig uit [het kookboek Vegan Toko](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fvegan-toko%2F9300000142913477%2F&name=Vegan%20Toko%2C%20Milou%20van%20der%20Will). Van heerlijk sauzige aubergines tot gochujang goreng spruitjes. Ik was nooit zo van de spruitjes, maar sinds ik ze op deze manier heb ontdekt kan ik ze elke week wel op!

‚ô£Ô∏è Met onze dochter [speel ik geregeld een spelletje Azul](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-bordspel%2F9200000086976904%2F&name=Next%20Move%20Games%20-%20Azul%20-%20Bordspel%20-%20Basisspel%20...). Het is simpel te leren, de potjes gaan redelijk snel en daarna wil je n√≥g een potje spelen. Waan je in een Portugees paleis waar je een muur moet versieren met mooi ontworpen keramische tegels.

üç≥ [Deze Le Creuset gietijzeren pan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fle-creuset-gietijzeren-ronde-skillet-26cm-coastal-blue%2F9300000220035766%2F&name=Le%20Creuset%20-%20Gietijzeren%20-%20Ronde%20Skillet%2026cm%20...) hebben we nu dik een jaar in huis en ik kan ermee lezen en schrijven. Ik denk ook serieus dat hij onverwoestbaar is. Nadat je hem hebt ingebrand en een paar keer hebt gebruikt, kun je er prima een spiegelei in bakken zonder dat het aanbakt. Het is zeker een investering, maar elke paar jaar je anti-aanbaklaagpan weggooien is ook niks natuurlijk. 

Tot de volgende keer! üëã
