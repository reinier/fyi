---
title: Musk klaagt Kindles met hybride timeline mainframes
date: 2025-02-14
socialPreview: Amazon sluit je steeds meer op in je Kindle, klagen zorgt voor meer klagen en Tapestry vs. Reeder
---

Hi, Reinier hier,

Iedereen heel erg bedankt met de hulp vorige week! Ik heb een heel duidelijk beeld gekregen van waar de nieuwsbrief in de spamfolder kwam: hoofdzakelijk Gmail en Outlook. Er leek ook een probleem te zijn met mijn reply-to email, dus die heb ik ook veranderd. 

Ik hoop dat door het massaal op *not spam* klikken het nu duidelijk is bij Gmail en Outlook, maar kom je 'm nog steeds tegen in je spam, laat het gewoon weten. Dan kijk ik naar nog meer oplossingen. 

Wat sowieso helpt is de afzender van deze email (hallo@post.reinier.fyi) in je adresboek zetten. Dan is er minder kans op een misplaatste spammarkering.

Ik ben er eigenlijk wel helemaal klaar mee met dat email. Jij ook? Je kunt de FYI ook volgen via:

- [Mastodon](https://carelesswhisper.nl/@reinier)
- [Bluesky](https://bsky.app/profile/reinier.fyi)
- [RSS](https://reinier.fyi/feed.xml)

En verder‚Ä¶

Deze week voor het eerst dit jaar twee dagen niet geblogd! E√©n keer omdat ik te druk was met in de Fata Morgana zitten en de andere omdat ik gevloerd was met een griep-achtige aandoening. Ik haal ze ooit wel een keer in. Nu op naar de blogs die w√©l zijn verschenen.

## Download nu je Kindle-boeken

Een tijdje geleden [liet ik al vallen](https://reinier.fyi/blog/tech/250130-dag-audible/) dat ik op zoek ben naar alternatieven voor Audible. Voorlopig ben ik uitgekomen bij [Storytel](https://storytel.com/).

Als alternatief voor Amazon Kindle heb ik (om eens te proberen) een boek gekocht in het Kobo-ecosysteem (via bol.com). Daarover later meer.

Amazon heeft ervoor gezorgd dat ik vaart maak met het veiligstellen van alle boeken die ik daar de afgelopen 15 jaar heb gekocht. [Ze gaan het je namelijk (vanaf 26 februari) moeilijker maken om je aangeschafte Kindle-boeken te downloaden](https://goodereader.com/blog/kindle/amazon-removing-download-and-transfer-on-the-kindle-feb-26th).

Na het lezen van dat bericht heb ik meteen gezorgd dat mijn boeken veilig op m‚Äôn computer staan. Mogelijk haal ik de DRM er ook nog af, zodat ik de boeken in de toekomst platformvrij kan lezen.

Ik heb daar deze tool voor gebruikt: [treetrum/amazon-kindle-bulk-downloader](https://github.com/treetrum/amazon-kindle-bulk-downloader/tree/main). Je moet een beetje kennis hebben van hoe je de configuratie van code aanpast en wat `npm` is, maar verder is het vrij eenvoudig. En als je ermee aan de slag gaat: zet `--manualAuth` op `true`, zodat je je Amazon-credentials niet in de tool hoeft te stoppen.

## Webhike

üá∫üá∏ [Keeping Track of Power and Politics](https://www.reddit.com/r/Keep_Track/) is een subreddit waar op de ontwikkelingen in de VS wordt gereflecteerd.

ü¶£ Dit kan er ook allemaal nog wel bij. [Texas company raises $200M to bring back woolly mammoths](https://www.chron.com/life/wildlife/article/colossal-biosciences-mammoth-20038093.php)

üé® Een overzicht van de beste en mooiste street-art van over de hele wereld: [STREET ART UTOPIA | We declare the world as our canvas](https://streetartutopia.com/). Ook te volgen op Mastodon: [streetartutopia @mastodon.online](https://mastodon.online/@streetartutopia)

## Altijd maar klagen

> Repeated complaining rewires your brain to make future complaining more likely. Over time, you find it‚Äôs easier to be negative than to be positive, regardless of what‚Äôs happening around you. Complaining becomes your default behavior, which changes how people perceive you.

Uit: [How Complaining Rewires Your Brain for Negativity](https://medium.com/the-mission/how-complaining-rewires-your-brain-for-negativity-96c67406a2a)

Klagen. Het lijkt zo onschuldig, maar je hersenen zien dat anders. Hoe meer je klaagt, hoe makkelijker je brein die verbinding maakt. En voordat je het weet, kies je standaard voor het klagen, wat er ook gebeurt.

De wetenschap hierachter is simpel: _‚ÄúNeurons that fire together, wire together‚Äù_, zoals het artikel mooi beschrijft. Als je klaagt, versterken die specifieke neuronen hun band. En dat versterkt je klagen alleen maar weer.

Tijd dus om daar mee op te houden. Misschien wel juist in deze tijd, want ik denk dat de klaag-neuronen in de basis andere neuronen zijn dan degene die je _kritisch_ laten nadenken. En dat moeten we echt met z‚Äôn allen blijven doen.

## Een mainframe is geen mainframe meer

Als ik aan een ‚Äòmainframe‚Äô denk, dan denk ik aan enorme computersystemen die cruciale processen beheren. En misschien kennen gen-z'ers de term zelfs niet meer. Maar waar komt dit woord eigenlijk vandaan? 

In de jaren vijftig introduceerde IBM de 701-computer, opgebouwd uit verschillende ‚Äòframes‚Äô‚Äîmetalen structuren die specifieke componenten huisvestten, zoals het ‚Äòpower frame‚Äô voor de stroomvoorziening en het ‚Äòmain frame‚Äô voor de centrale verwerkingseenheid. 

Eerst verwees ‚Äòmain frame‚Äô dus naar het fysieke frame dat de kern van de computer bevatte. In de loop der tijd verschoof de betekenis naar de gehele computer zelf, en uiteindelijk naar de krachtige systemen die we tegenwoordig ‚Äòmainframes‚Äô noemen.

Ik leerde dit allemaal (en meer) door het artikel [The origin and unexpected evolution of the word "mainframe"](http://www.righto.com/2025/02/origin-of-mainframe-term.html?m=1) van Ken Shirriff.

## Muskdrollen vervuilen onze ozonlaag

Overal waar er soepele regels zijn, vinden bedrijven mogelijkheden om hun kosten te verplaatsen naar de samenleving. En daar is Musk een ster in.

_‚ÄúWhat goes up, must come down‚Äù_  

En dat is precies het probleem met de Starlink-satellieten. Er worden duizenden van die *Muskdrollen* de ruimte in geschoten, en de eerste exemplaren worden alweer afgedankt.  

Elke dag worden er zo‚Äôn vijf teruggestuurd naar de aarde. Althans, niet echt naar de aarde ‚Äì ze verbranden in de atmosfeer.  

Maar juist daar veroorzaken ze enorme schade. Al het materiaal waaruit ze bestaan, lost min of meer op in de atmosfeer.  

> What we're observing is a giant uncontrolled experiment in atmospheric chemistry. The demise of just one Gen1 Starlink satellite produces about 30 kilograms (66 pounds) of aluminum oxide, a compound that [eats away](https://news.agu.org/press-release/satellite-megaconstellations-burn-deplete-ozone/) at the ozone layer. [A new study](https://agupubs.onlinelibrary.wiley.com/doi/10.1029/2024GL109280) finds these oxides have increased 8-fold between 2016 and 2022, and the recent surge is increasing the pollution even more.  
> 
**Bron**: [Spaceweather.com Time Machine](https://spaceweather.com/archive.php?view=1&day=06&month=02&year=2025)

## Timeline-apps: een nieuw soort hybride

Timeline-apps zijn een nieuw soort hybride tussen social media en RSS-readers in. Zo kun je er meer mee volgen dan alleen RSS-feeds, zoals YouTube-kanalen, podcasts en Mastodon-accounts. Maar je kunt er niets in posten en je blijft niet eindeloos hangen in een algoritmeriool.

Op dit moment zie ik twee goed uitgewerkte apps hiervan:

### Reeder

![Screenshot van de Reeder app](/images/blog/reeder.png)

Niet te verwarren met de vorige versie van Reeder, die nu Reeder Classic heet. [De nieuwe Reeder](https://reederapp.com) richt zich helemaal op het nieuwe timeline-formaat: veel verschillende zaken volgen en je positie in de tijdlijn wordt gesynchroniseerd over al je apparaten heen.

De UI zit goed in elkaar, hij vindt alle feeds die achter een URL zitten, en je kunt de app ook gebruiken als een 'read later'-service.

Voor bepaalde features heb je een abonnement nodig, maar dat is schappelijk geprijsd: ‚Ç¨1 per maand of ‚Ç¨10 per jaar.

Reeder is beschikbaar op iOS (iPhone √©n iPad) en op macOS.

### Tapestry

![Screenshot van de Tapestry app](/images/blog/tapestry.jpg)

Bij The Iconfactory hebben ze ook een timeline-app gemaakt, en dat doen ze zoals ze alles bij The Iconfactory doen: lekker eigenzinnig. [Tapestry](https://usetapestry.com/) is de naam van hun timeline-app.

Qua timeline-features lijkt het op Reeder, maar de interface heeft een heel andere vibe en ook de prijs is een stuk hoger: ‚Ç¨2 per maand of ‚Ç¨23 per jaar. 

Je kunt dit allemaal afkopen voor ‚Ç¨90, waarna je de app oneindig kunt gebruiken. Flink aan de prijs als je het mij vraagt, zeker omdat het minder features heeft dan Reeder.

Er is nog geen Mac-app, al werkt de iPad-versie wel op een Mac met een M-processor. Niet optimaal.

### Conclusie

[Reeder](https://reederapp.com) heeft duidelijk mijn voorkeur. De interface is wat neutraler en alles loopt net even wat vloeiender. De prijs is lager en je krijgt meer features. 

Ik zou zeggen: probeer het eens gratis uit. Als je RSS mist, en je wilt wel de voordelen van social media maar niet de nadelen, is een timeline-app misschien precies wat je zoekt.

Voor mij is het overigens een app _naast_ mijn RSS reader. Daar zit een overdaad aan RSS feeds in die ik vaak snel scan of zelfs helemaal niet lees. Dat is voor mij een ander soort gebruik dan een timeline-app, daar ben ik vrij zuinig met dingen toevoegen.

## Das Kapital

üö∞ Ik ben overstag: we hebben een sodastream thuis. Op kantoor hadden we er al een en ik drink dan een fles per dag van het met CO2 volgepompte water. Goed hydrateren gaat me makkelijker af als het water lekkerder is, en bruis in het water maakt het voor mij 3 keer zo lekker als zonder bruis. [Voor thuis hebben we de SodaStream DUO waar ook glazen flessen in kunnen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsodastream-duo-zwart-incl-quick-connect-koolzuurcilinder-met-1-glazen-en-1-herbruikbare-plastic-fles%2F9300000040812379%2F&name=SodaStream%20Bruiswatertoestel%20DUO%20Starterkit%20Zwart). Wel zo fijn.

üçú Ik kook regelmatig uit [het kookboek Vegan Toko](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fvegan-toko%2F9300000142913477%2F&name=Vegan%20Toko%2C%20Milou%20van%20der%20Will). Van heerlijk sauzige aubergines tot gochujang goreng spruitjes. Ik was nooit zo van de spruitjes, maar sinds ik ze op deze manier heb ontdekt kan ik ze elke week wel op!

‚ô£Ô∏è Met onze dochter [speel ik geregeld een spelletje Azul](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-bordspel%2F9200000086976904%2F&name=Next%20Move%20Games%20-%20Azul%20-%20Bordspel%20-%20Basisspel%20...). Het is simpel te leren, de potjes gaan redelijk snel en daarna wil je n√≥g een potje spelen. Waan je in een Portugees paleis waar je een muur moet versieren met mooi ontworpen keramische tegels.

Tot de volgende keer!
