---
title: "Het nieuwe jaar: bruiloft, boeken en bospeen"
date: 2025-02-28
socialPreview: "Jelka trouwt, Yvette kookt, Musk manipuleert. Plus: waarom je boeken van vrouwelijke schrijfsters moet lezen."
---

Hi, Reinier hier,

Terwijl [de afbraak van de VS](https://www.comicsands.com/musk-doge-ebola-prevention-mistake) verder gaat, [zijn Jelka en Henry getrouwd](https://www.nu.nl/achterklap/6347103/henry-van-loon-en-jelka-van-houten-zijn-getrouwd-een-fantastisch-feest.html). Het thema van hun bruiloft? Bruiloft. Er moet toch wat te lachen blijven. Het leven gaat altijd ook gewoon weer door.

Nog meer leuk nieuws: [Yvette van Boven is een nieuwbrief begonnen](https://yvettevanboven.substack.com/) (_[helaas bij Substack](https://www.anildash.com//2024/11/19/dont-call-it-a-substack/)_) waarin ze persoonlijke verhalen en recepten deelt. In de eerste nieuwsbrief staat gelijk al een recept dat ik zeer snel eens ga maken: [kruidige geroosterde bospeen & mungbonen](https://yvettevanboven.com/recipes/kruidige-geroosterde-bospeen-en-mungbonen-met-amandel-en-feta/).

Verder begint morgen [het nieuwe jaar](https://reinier.fyi/blog/algemeen/250122-winter-is-het-einde/). De zon laat zich vaker zien dus er hangt wat meer optimisme in de lucht dan in hartje winter. Meer kans om die goede voornemens te laten slagen!

Een goed voornemen wat ik zeker kan aanraden: lees meer boeken van vrouwelijke schrijvers.

## Fantastische schrijfster: N. K. Jemisin

De wereld krijgt al genoeg verhalen vanuit het perspectief van de witte heteroman. Daarom ben ik jaren geleden bewust op zoek gegaan naar boeken van (niet-witte) vrouwelijke auteurs ‚Äì en dat is een van de beste leesbeslissingen die ik ooit heb genomen.

De komende tijd ga ik zo nu en dan een van die schrijfsters uitlichten en je meenemen in waarom ik haar boeken zo waardeer.

Ik ben van plan minimaal deze schrijfsters uit te lichten: Mary Robinette Kowal, Arkady Martine, Ann Leckie, Rebecca Roanhorse en Alix E. Harrow.

Ik denk dat zelfs notoire sci-fi- en fantasy-haters deze boeken toch zullen waarderen, dus probeer er eens een als mijn omschrijving je aanspreekt.

Vandaag begin ik met N. K. Jemisin. Ze schrijft epische fantasy met de vibe van sciencefiction. Of gewoon sciencefiction met een vleugje fantasy.

Wat me is bijgebleven van de *Broken Earth*-trilogie is de onverbiddelijke wereld waarin het zich afspeelt. En toch zien de personages reden genoeg om door te zetten, om er wat van te maken in barre tijden.

Ook de structuur van het eerste boek zal je bijblijven na het lezen. Elk boek uit de trilogie won een Hugo Award ‚Äì een unieke prestatie.

- [The Fifth Season](https://app.thestorygraph.com/books/aa748058-6909-45bf-a297-32e77fc2fd62) (*Broken Earth* Trilogy #1)
- [The Obelisk Gate](https://app.thestorygraph.com/books/260e8694-c479-4e96-be17-59064d22ff3b) (*Broken Earth* Trilogy #2)
- [The Stone Sky](https://app.thestorygraph.com/books/64e67b90-20c3-40e3-b250-fe89907f6be5) (*Broken Earth* Trilogy #3)

## Hoe Musk zijn macht weet te vergaren

Musk heeft in extreem korte tijd heel veel macht naar zich toegetrokken in de VS. Hoe doet hij dat?

> He‚Äôs approaching it like an engineer, exploiting vulnerabilities that are built into the nation‚Äôs technological systems, operating as what cybersecurity experts call an insider threat. We were warned about these vulnerabilities but no one listened, and the consequences ‚Äî for the United States and the world ‚Äî will be vast.

Uit: [Here Are the Digital Clues to What Musk Is Really Up To](https://www.nytimes.com/2025/02/21/opinion/musk-doge-personal-data.html?smid=nytcore-ios-share&referringSource=articleShare)

Effici√´ntie en snelheid winnen het bijna altijd van veiligheid en privacy, en nu zijn we (want de VS was onze grote broer) de sjaak.

## Kasper van der Laan

Youtube heeft door dat ik video‚Äôs van Kasper van de Laan wel leuk vind. Bovenaan in de algoritmische tijdlijn van Youtube staat nu steevast een video van hem.

Kasper is een cabaretier met een aaibaar imago. Geen harde grappen zoals Theo Maassen, maar gewoon een nuchtere jongen uit het oosten van het land. Een paar van mijn favoriete video‚Äôs:

- [Dig That Hole (klimaatverandering)](https://www.youtube.com/watch?v=wWGrDoDq3Lw)
- [Vraag of Verwijt?](https://www.youtube.com/watch?v=J1LRUOsRKK4)
- [Kasper van der Laan in De Avondshow met Arjen Lubach](https://www.youtube.com/watch?v=9kAz9Cwp-UQ&t=47s)
- [Eisenhower Matrix bij Jinek](https://www.youtube.com/watch?v=Qd3OepKOucQ)
- [Mijn achternaam](https://www.youtube.com/watch?v=7wFuU8fVxgM)

En als je dat allemaal hebt doorstaan ben je klaar voor [Duet met publiek: Total Eclipse of the Heart](https://www.youtube.com/watch?v=sECHQWwuLYQ). Zo mooi.

## Amazon, James Amazon

[Amazon now owns James Bond rights in full](https://www.polygon.com/news/526343/james-bond-rights-amazon)

> Amazon on Thursday announced that it has gained ‚Äúcreative control of the James Bond franchise‚Äù following a major new deal. It‚Äôs the conclusion of one of Hollywood‚Äôs most heated blockbuster battles.

Ik weet niet of ik hier heel blij van wordt. Ik heb (waarschijnlijk misplaatste en vooral nostalgische) fijne gevoelens bij James Bond en ik geloof niet dat ik Amazon en Bezos er erg in vertrouw dat ze er iets goeds mee gaan doen.

En als het dan toch uitstekend vermaak blijkt te zijn ben ik er ook niet zo happig op om een hand duiten naar Bezos te gooien. 

Een typische shaken √©n stirred situatie.

## Webhike Woensdag

ü§ñ [Y Combinator deletes posts after a startup's demo goes viral](https://techcrunch.com/2025/02/25/y-combinator-deletes-posts-after-a-startups-demo-goes-viral/) - De verblackmirrorisatie van de samenleving dendert door als een trein.

üëª [What Felt Impossible Became Possible](https://dansinker.com/posts/2025-02-23-dale/) - Dan Sinker geeft wat inzicht in de witgewassen geschiedenis van de KKK. 

ü™¢ [Which Knot Is Stronger? Humans Aren‚Äôt Great Judges](https://www.scientificamerican.com/article/which-knot-is-stronger-humans-arent-great-judges/) - Inzicht in knopen en menselijk inzicht in knopen.

## Gedragswetenschapper Renes over een duurzamer leven

> In gesprek met Pieter van der Wielen legt hij uit waarom kleine, haalbare stappen richting een duurzamer leven effectiever zijn dan radicaal omschakelen. Ook bespreekt hij hoe onze beslissingen tot stand komen, welke rol wilskracht speelt bij het doorbreken van gewoontes en hoe de inrichting van de samenleving ons gedrag en onze keuzes be√Ønvloedt.

Als we niet van nature positief na√Øef zouden zijn, zouden we dan nog wel uit ons bed komen? En als we allemaal heel goed zouden weten wat goed voor ons was, hadden we dan nog wel een overheid nodig? Waarom zou ik niet vliegen, dat vliegtuig gaat toch wel?

Dat soort terechte vragen komen voorbij in [het gesprek met Reint Jan Renes in Het Uur](https://www.nrc.nl/nieuws/2025/02/21/gedragswetenschapper-reint-jan-renes-kent-manieren-om-ons-gedrag-aan-te-passen-a4883913) dat vooral over ons gedrag en duurzaamheid gaat. Hoopvol en realistisch, ook weleens fijn.

Geen NRC abo? De podcasts zijn ook gewoon te vinden via je favoriete podcast app.

## De Grote Kapitalisme Show

‚ô¶Ô∏è Onze kleuter is nu op een leeftijd dat hij met spelletjes meespeelt. In [Exit - Raadselplezier met Monsters](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fexit-kids-raadselplezier-met-monsters-breinbreker%2F9300000180307553%2F&name=EXIT%20-%20KIDS%3A%20Raadselplezier) moet je uitvinden welke monsters de koektrommels hebben gestolen! Een escaperoomspel vanaf kleuterleeftijd, en meerdere keren te gebruiken. We hebben er de grootste lol mee.

üßë‚Äçüç≥ Een boek waar ik zeker elke week uit kook is [Simple van Yotam Ottolenghi](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsimpel%2F9200000091266387%2F&name=Simpel%2C%20Yotam%20Ottolenghi). Heel veel voedzame, simpele, maar heel erg smaakvolle gerechten waar je zelf ook nog alle kanten mee op kan. Niet 100% vega, maar wel genoeg om mijn kookboekenkast te overleven. 

üç≥ [Deze Le Creuset gietijzeren pan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fle-creuset-gietijzeren-ronde-skillet-26cm-coastal-blue%2F9300000220035766%2F&name=Le%20Creuset%20-%20Gietijzeren%20-%20Ronde%20Skillet%2026cm%20...) hebben we nu dik een jaar in huis en ik kan ermee lezen en schrijven. Ik denk ook serieus dat hij onverwoestbaar is. Nadat je hem hebt ingebrand en een paar keer hebt gebruikt, kun je er prima een spiegelei in bakken zonder dat het aanbakt. Het is zeker een investering, maar elke paar jaar je anti-aanbaklaagpan weggooien is ook niks natuurlijk. 

