---
title: "Buiten werken, binnen bakken en ergens daartussen buitenaardse klei"
date: 2025-03-14
socialPreview: "Apple boeit steeds minder, scifi die je moet lezen en hoe ik de perfecte scone bak."
---

Hi, Reinier hier,

Er is een flinke beweging gaande om de digitale soevereiniteit van Nederland terug te krijgen. Hopelijk krijgt het genoeg momenten om het ook echt te bereiken.

Een stukje meer inzicht in hoe de huidige stand van zaken is hoor je in [dit interview van FTM met Ewout Irrgang van de Algemene Rekenkamer](https://www.ftm.nl/artikelen/podcast-ftm-interviewt-ewout-irrgang-rekenkamer-big-tech?share=brGV+L/aQlv8wAi0gXNUJWqAkcgGPmrdA/WaYhKWmfMY9micLtyrlqW0IljPex4%3D).

Verder deze week…

## Fantastische schrijfsters: Arkady Martine

Epische sciencefiction, dat krijg je bij Arkady Martine. De hoofdpersoon uit de Teixcalaan-serie adoreert op haar manier het epische keizerrijk, terwijl datzelfde keizerrijk haar volk onder druk zet.

"A Memory Called Empire" en "A Desolation Called Peace" zijn absoluut geen lichte kost, maar voor wie houdt van gelaagde, slimme scifi die de tijd neemt om karakters te ontwikkelen en diep in culturen te graven, is Martine een aanrader. Voor fans van The Expanse die nog meer culturele diepgang zoeken, is dit een perfecte volgende stap.

De manier waarop ze taal en poëzie gebruikt als wapen en als middel tot verbinding in een interstellaire politieke arena blijft je nog tijden bij.

Na het lezen van de boeken voelde het alsof ik iets heb geleerd over diplomatie, cultuur en identiteit – zonder dat het ooit als een les voelde.

- [A Memory Called Empire](https://app.thestorygraph.com/books/76f01d57-00fc-4570-9e71-ab622347c7ba) (Teixcalaan #1)
- [A Desolation Called Peace](https://app.thestorygraph.com/books/352335da-a2df-4a8a-8cf0-e28d4282fa13) (Teixcalaan #2)
- Geen deel drie in deze duologie.

## Geen Apple-fan

Jarenlang was ik een Apple-fan. De producten die Apple maakte zag ik altijd als de beste keuze en ik wist van de hoed en de rand over alles wat met Apple te maken had. Sinds de jaren '90 was ik een overtuigd Mac-gebruiker en dat is niet meer veranderd.

Maar er is al jaren niet zoveel interessants meer aan Apple. Sterker nog, er zijn richtingen die Apple kiest die lijnrecht tegenover mijn eigen principes staan.

Toch blijf ik voorlopig MacOS gebruiken. Het werkt voor mij, ik ken de workflow en ik heb te veel geïnvesteerd om zomaar over te stappen. Maar de magie is weg, de keynotes kijk ik niet meer, en ik wacht niet meer in spanning op nieuwe releases.

Dit is niks unieks, een hele hoop mensen die Apple eerst hoog hadden zitten maken hetzelfde mee. Michael Tsai heeft deze teneur binnen de 'Applegemeenschap' in kaart gebracht in [Our Changing Relationship With Apple](https://mjtsai.com/blog/2025/02/27/our-changing-relationship-with-apple/).

Misschien is dit gewoon wat er gebeurt als een rebellerend bedrijf de status quo wordt. Of misschien veranderen wij als gebruikers, worden we kritischer en minder onder de indruk van incrementele verbeteringen. Wat het ook is of was, het is weg.

## De meest geweldige scones die er zijn

!["Foto van een heerlijke scone"](/images/recepten/scones-1.jpg)

Als ik in de zomervakantie weleens op bezoek was bij mijn oma in Engeland, dan at ik het liefst elke dag scones. Ik was er dol op, en nog steeds. Scones uit de supermarkt, ambachtelijke scones bij een culinaire bakker, en alles ertussen.

Tegenwoordig eet ik ze niet vaak meer, maar zo eens in de zoveel tijd komt de craving naar scones naar boven. Zoals afgelopen weekend. Ik maakte 8 grote scones en ik denk dat dit het beste sconeresultaat is dat ik ooit heb bereikt.

Ze waren groot, fluffy en heerlijk. Het is dat er nog andere mensen in dit huis wonen, anders at ik ze allemaal op.

Mijn recept is gebaseerd op [het scone recept van Rutger Bakt](https://rutgerbakt.nl/brunch-recepten/recept-scones/), maar dan met een alternatief voor karnemelk wat ik nooit in huis heb en een ander eindstadium van het deeg. Ook bestrijk ik ze niet met ei, dan komen ze rustieker uit de oven.

Het deeg dat ik voor mijn scones maak kun je omschrijven als een vochtig shaggy dough. Vervelend om met je handen te hanteren, maar het geeft het beste resultaat.

Ik maak ook grotere scones dan Rutger, dus ze moeten wat langer in de oven.

### Ingrediënten 

- 500 gram bloem
- 90 gram suiker
- 1 zakje bakpoeder (16 gram)
- ½ theelepel zout
- 75 gram koude boter in blokjes
- 2 eieren
- 175 milliliter melk
- 1 theelepel citroensap

### Aan de slag

- Verwarm de oven voor op 200 graden. Mijn ovenstand is overigens “boven, onder en hete lucht op 195 graden” maar die stand gebruik ik altijd als in een recept “200 graden” staat.
- Zet een bakplaat klaar met herbruikbaar bakpapier.
- Mix de bloem, suiker, bakpoeder en zout in een grote kom.
- Doe de klontjes boter erbij en wrijf met je vingers de boter door het bloemmengsel zodat er kleine korreltjes ontstaan.
- Voeg de eieren, melk en citroensap toe en kneed het tot een soort van samenhangend deeg. Mijn deeg kun je omschrijven als een vochtig shaggy dough, als je je er iets bij kunt voorstellen. Vooral niet te ver door kneden.
- Verdeel het deeg in 8 gelijke porties en plaats ze als bergjes op je bakplaat. Ik doe dit op gevoel met een lepel en een spatel.
- Doe in de oven voor 18 minuten en laat ze daarna even afkoelen.

### Postscriptum

Uiteraard ook heel erg lekker met clotted cream, maar dat hebben we niet standaard in huis. Tegenwoordig zie je het wel steeds vaker in de supermarkt en anders moet je even regelen dat je naar de Sligro kan.

Mijn site is recepten-app vriendelijk en deze recepten-apps kan ik van harte aanbeleven:

- [Mela](https://mela.recipes/)
- [Crouton](https://crouton.app/)

## Buiten werken werkt

> This winter, for a month, every workday, I vowed to work outside for at least part of the day, no matter the conditions.

Aldus Kate Siber in [I Worked Outside Every Day for a Month. Here's What I Learned.](https://www.outsideonline.com/health/wellness/work-outdoors-winter/)

Misschien een beetje zweverig, maar mogelijk ook gewoon hardcore wetenschap: in dit N=1 experiment ging Kate elke dag in de winter buiten werken. Warme kleren aan, laptop mee, en gaan.

Ze kwam er beter uit, is haar ervaring. Ik kan me er iets bij voorstellen. Buiten zijn doet wat met mensen, zeker als het zonnig is. Maar ook als de zon niet schijnt en het koud is, heeft het zo zijn waarde.

> Around the fourth week of my one-person experiment, I noticed that I didn't even have to think about going outside more often. It was becoming a habit without fanfare or inertia. I just walked out the door. It was as if the walls of my house were starting to feel more porous.

Nu nog een manier vinden om mijn complete setup met Wacom, ergonomisch toetsenbord en 27" display naar buiten te krijgen.

## Webhike

👻 Een ode aan het zelf maken van een persoonlijke website. [This page is under construction - localghost](https://localghost.dev/blog/this-page-is-under-construction/)

🧠 [Study Reveals Critical Age When Your Thinking Begins to Decline](https://www.sciencealert.com/study-reveals-critical-age-when-your-thinking-begins-to-decline?utm_source=flipboard&utm_medium=activitypub) - Het antwoord is 44. Sterkte.

🍞 [I STOPPED Buying Bread Because Of This](https://m.youtube.com/watch?v=xlzV98lMq9Y) - Heftige titel voor gewoon een heel relaxed videootje waarin Gaz Oakley brood bakt.

🛠️ Thomas Moes maakt [elke week een webpagina over een bepaald onderwerp](https://www.thomasmoes.com/52obsessions) en wakkert daarmee zijn creativiteit aan. 

📚 Nadia Odunayo werd onbedoeld een held van boekenliefhebbers in haar strijd tegen Amazon. [‘Reading is part of my identity’: the woman taking on Goodreads owner Amazon](https://www.theguardian.com/books/2025/feb/16/goodreads-amazon-nadia-odunayo-the-storygraph)

### Postscriptum

Je vindt mij overigens ook op The Storygraph, en wel hier:

[thestorygraph.com/profile/reinier](https://app.thestorygraph.com/profile/reinier)

## Alien Clay is gewoon geweldige sciencefiction

Naast de briljante boeken van [fantastische schrijfsters](https://reinier.fyi/onderwerp/fantastische-schrijfsters/) lees ik soms ook gewoon werk van witte mannen. [Adrian Tchaikovsky](https://app.thestorygraph.com/authors/e92abad2-5d9d-44a9-babb-b0e1e781fd01) is zo’n auteur die ik simpelweg niet kan negeren, puur vanwege de belachelijk hoge kwaliteit van zijn verhalen.

Sciencefiction is altijd goed geweest in politieke thema’s behandelen zonder expliciet politiek te worden. Deze balans is ook duidelijk in Tchaikovsky’s boek [*Alien Clay*](https://app.thestorygraph.com/books/bd589c56-57e4-429a-afac-1bb1381514d6) te vinden. In het boek verwerkt Tchaikovsky zijn bekende fascinaties en giet ze in een nieuw vat. Denk aan:

- Democratie vs. autocratie
- Collectief vs. eenzaamheid
- Onderdrukking vs. verzet

En natuurlijk – want het blijft Tchaikovsky – draait het ook allemaal om het doorgronden van niet-menselijke intelligentie.

Op het eerste gezicht lijkt *Alien Clay* misschien niet het meest geruststellende boek om te lezen in deze tijden. Maar als er íets is wat we nu nodig hebben, dan zijn het precies dit soort verhalen. Verhalen die ons uitdagen, die ons uit onze comfortabele bubbels trekken en laten nadenken over systemen, macht en de manier waarop we samenleven.

Dus ja, misschien niet het boek waar je naar grijpt voor escapisme, maar absoluut het boek dat je zou moeten lezen om deze wereld beter te begrijpen.

## 🔮 Kapitalistisch rondje

_Om de schoorsteen van FYI te laten roken zijn hier voor jouw en mijn plezier wat tips voor producten op bol.com waarmee ik via affiliate ook wat aan verdien._

### De boeken die ik laatst heb getipt

- [Alien Clay](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Falien-clay%2F9300000162798494%2F&name=Alien%20Clay%2C%20Adrian%20Tchaikovsky) van Adrian Tchaikovsky

#### De Gebroken Aarde trilogie van N. K. Jemisin

- [Het Vijfde Seizoen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fde-gebroken-aarde-1-het-vijfde-seizoen%2F9200000091371720%2F&name=De%20gebroken%20aarde%201%20-%20Het%20Vijfde%20Seizoen%2C%20N.K....)
- [De Obelisk Poort](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fde-gebroken-aarde-2-de-obeliskpoort%2F9200000100728262%2F&name=De%20gebroken%20aarde%202%20-%20De%20Obeliskpoort%2C%20N.K.%20Je...)
- [De Stenen Hemel](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fde-gebroken-aarde-3-de-stenen-hemel%2F9200000114017927%2F&name=De%20gebroken%20aarde%203%20-%20De%20Stenen%20Hemel%20(ebook)%2C...)

#### De Lady Astronaut serie van Mary Robinette Kowal

- [The Calculating Stars](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-calculating-stars%2F9200000082133196%2F&name=The%20Calculating%20Stars%2C%20Mary%20Robinette%20Kowal)
- [The Fated Sky](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-fated-sky%2F9200000082133180%2F&name=The%20Fated%20Sky%2C%20Mary%20Robinette%20Kowal)
- [The Relentless Moon](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Flady-relentless-moon%2F9200000119033841%2F&name=The%20Relentless%20Moon%20A%20Lady%20Astronaut%20Novel%20Lad...)
- [The Martian Contingency](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fa-lady-astronaut-novel-the-martian-contingency%2F9300000192215926%2F&name=A%20Lady%20Astronaut%20Novel-%20Martian%20Contingency%2C%20M...)

#### De Teixcalaan duologie van Arkady Martine

- [A Memory Called Empire](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fmemory-called-empire%2F9200000091494741%2F&name=Memory%20Called%20Empire%2C%20Arkady%20Martine)
- [A Desolation Called Peace](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fa-desolation-called-peace%2F9200000091494739%2F&name=Teixcalaan2-A%20Desolation%20Called%20Peace%2C%20Arkady%20...)

### De spellen die we thuis spelen

- [Azul](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-bordspel%2F9200000086976904%2F&name=Next%20Move%20Games%20-%20Azul%20-%20Bordspel%20-%20Basisspel%20...): Tegels verzamelen, patronen vormen, paleismuren versieren, punten scoren.
- [Star Realms](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fstar-realms-base-set-kaartspel%2F9200000039533934%2F&name=Star%20Realms%20Base%20Set%20Kaartspel): Intergalactisch kaartspel. Bouw je deck, versla je tegenstander.
- [Wingspan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fwingspan-bordspel%2F9200000104691586%2F&name=999%20Games%20-%20Wingspan%20-%20Bordspel%20-%20Prachtig%20vor...): Verzamel vogels, leg eieren, scoor punten in je natuurgebied.
- [Ticket To Ride Europe](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fp%2Fticket-to-ride-europe-bordspel%2F1004004006510342%2F&name=Ticket%20to%20Ride%20Europe%20-%20Bordspel): héél leuk met z’n tweeën, en je topo-kennis gaat als een trein.
- [Exit - Raadselplezier met Monsters](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fexit-kids-raadselplezier-met-monsters-breinbreker%2F9300000180307553%2F&name=EXIT%20-%20KIDS%3A%20Raadselplezier): Vind uit welke monsters de koektrommels hebben gestolen!

### Noemenswaardige zaken uit onze keuken

- Onze onverwoestbare [Le Creuset gietijzeren pan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fle-creuset-gietijzeren-ronde-skillet-26cm-coastal-blue%2F9300000220035766%2F&name=Le%20Creuset%20-%20Gietijzeren%20-%20Ronde%20Skillet%2026cm%20...).
- [De Hario V60 koffie-dripper](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fp%2Fhario-v60-drip-decanter-02%2F9200000040262918%2F&name=Hario%20V60%20Drip%20Decanter%2002) om heerlijke koffie mee te zetten.
- [De Brabantia keukenweegschaal](https://partner.bol.com/click/click?p=2&t=url&s=1066118&f=TXL&url=https%3A%2F%2Fwww.bol.com%2Fnl%2Fp%2Fbrabantia-tasty-keukenweegschaal-digitaal-met-dynamo-dark-grey%2F9200000106249005%2F&name=Brabantia%20Keukenweegschaal) om zonder batterijen dingen af te wegen.
- Kookboek [Simple van Yotam Ottolenghi](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsimpel%2F9200000091266387%2F&name=Simpel%2C%20Yotam%20Ottolenghi) om snel, makkelijk en gezond doordeweeks te koken.

Dat was ‘m weer, tot de volgende keer! 👋
