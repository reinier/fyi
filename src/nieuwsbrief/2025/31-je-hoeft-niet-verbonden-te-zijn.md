---
title: Je hoeft niet verbonden te zijn
date: 2025-02-06
socialPreview: Er is ook een leven zonder social media, C-3PO in een Mad Max wereld en de schofterigheid van dataharkers.
---

Hi, Reinier hier,

Deze week heb ik m'n boeltje gepakt bij Substack en alles weer neergezet bij [Buttondown](https://buttondown.com/). Ik duim dat deze editie gewoon in je inbox zit, en niet door een filter is weggemoffeld.

Buttondown is een sympathiek bedrijf wat √©√©n ding goed doet: nieuwsbrieven versturen. Zonder algoritme, zonder social netwerk, zonder poespas.

Verder heb ik deze week geknutseld aan [mijn website reinier.fyi](https://reinier.fyi) en er een persoonlijke tint aan gegeven. Het resultaat zie je ook bovenin deze nieuwsbrief.

Op naar de blogposts van deze week!

## Dag TikTok, hallo Wikipedia

Heb je vaak de behoefte om eindeloos te scrollen in een open algoritmeriool en wil je daar vanaf? Dat is voor velen van ons niet makkelijk.

Soms helpt het om tijdelijk een nieuwe gewoonte aan te leren die dezelfde behoefte vervult als de oude gewoonte, maar dan zonder de nadelen. Denk bijvoorbeeld aan kauwgom kauwen in plaats van een sigaret opsteken, of het drinken van een alcoholvrij biertje in plaats van een echt biertje.

En als je van je scrollverslaving af wilt, kan het helpen om niet langer door social media te scrollen, maar door Wikipedia.

[En dat is wat WikiTok je laat doen](https://wikitok.vercel.app/), lekker scrollen door Wikipedia-artikelen.

Het digitale product zelf ([Github: WikiTok](https://github.com/IsaacGemal/wikitok)) is ook best interessant. Zo is er geen backend nodig, omdat Wikipedia een prima API heeft waar de frontend direct gebruik van maakt.

## Webhike Woensdag

üò± [The Network State Coup is Happening Right Now](https://www.thenerdreich.com/the-network-state-coup-is-happening-right-now/). Het gaat niet echt best in de VS. En van alle dingen die nu gebeuren vind ik het overnemen van de overheids-IT van Musk z‚Äôn stagiaires echt het bizarst.

üßô [‚ÄòHuman perception of time is one of the biggest limitations of being human‚Äô](https://www.bps.org.uk/psychologist/human-perception-time-one-biggest-limitations-being-human) ‚Äî Interview met Adrian Tchaikovsky, die schrijver van het boek dat ik gisteren tipte.

üé¨ Als acteurs in films je ineens gaan aankijken of zelfs tegen je beginnen te praten, dan breken ze ‚Äòde vierde muur‚Äô. En er zijn nogal wat films waarin dat gebeurt. [Supercut of Movie Scenes That Break the Fourth Wall](https://kottke.org/13/04/supercut-of-movie-scenes-that-break-the-fourth-wall)

ü§° ['Everything I Say Leaks,' Zuckerberg Says in Leaked Meeting Audio](https://www.404media.co/zuckerberg-says-everything-i-say-leaks-in-leaked-meeting-audio/). Ik kan hard lachen om die sneue tech bro‚Äôs die de hiel van Trump likken.

üëæ [The Console Wars Are Over And Nobody Really Won](https://kotaku.com/console-wars-are-over-ps5-xbox-forza-switch-2-sony-1851752956). En wie maakt zich er nog druk om? Playstation of Xbox, who cares?

## Zet C-3PO in een Mad Max wereld en je krijgt Service Model

Stel, je volgt C-3PO ‚Äî die sociaal onhandige, vriendelijke, na√Øeve robot uit *Star Wars* ‚Äî in zijn avonturen terwijl hij Luke Skywalker is kwijtgeraakt. Maar in plaats van de *Star Wars*-wereld, volg je hem op zijn tocht door de wereld van *Mad Max*.

In dat verhaal is C-3PO Charles, een robot butler, en moet hij zingeving zoeken in een dystopische toekomst vol gevaar en onzekerheid. En dat verhaal staat beschreven in het boek [*Service Model* van Adrian Tchaikovsky](https://app.thestorygraph.com/books/497eb691-9889-4327-936e-65a48a04fb0c).

Hoe gedraagt een wezen van pure logica zich in een gebroken wereld? De Roomba‚Äôs blijven stofzuigen, de zelfrijdende auto‚Äôs rijden hun rondjes en de kattenvoerdispensers blijven kattenvoer geven.

Door de humor wordt het dramatische verhaal van de ondergang van onze samenleving behapbaar en verteerbaar. Ik heb vaak hard gelachen om de niet eens zo heel onrealistische toekomst die Adrian in het boek voorschotelt. Lachen om maar niet te hoeven huilen.

Een extra tip is [het luisterboek van *Service Model*](https://www.kobo.com/ie/en/audiobook/service-model-2). Adrian Tchaikovsky leest zelf zijn verhaal voor en weet daarom precies over te brengen wat zijn intentie is met de karakters.

Een aanrader, zelfs in deze tijd waarin we leven.

Vier dikke sterren uit vijf.

## Dataharkers

Het is een publiek geheim dat gratis apps je data binnenharken en verkopen. Maar hoeveel data, en hoe schaamteloos het allemaal gaat, is best bizar.

Dat merkte Tim toen hij zijn data in een data-lek terugvond en wilde weten hoe de vork nou precies in de steel zat.

üîó [Everyone knows your location](https://timsh.org/tracking-myself-down-through-in-app-ads/)

## Je hoeft niet verbonden te zijn

We leven in een wereld waar alles en iedereen met elkaar verbonden moet zijn. Maar is dat eigenlijk wel nodig? Natuurlijk levert het ons iets op, maar de kosten blijven vaak verborgen, of we negeren ze gewoon.

> It‚Äôs 2025, social networks have been around for about 20 years, and by now we can pretty confidently say we‚Äôve run the experiment, the results are in and it‚Äôs pretty clear this stuff isn‚Äôt working the way it was intended to.

Uit [You don't need to be connected to the whole world - 82MHz](https://82mhz.net/posts/2025/01/you-dont-need-to-be-connected-to-the-whole-world/)

Jaren geleden heb ik Facebook en Twitter vaarwel gezegd ‚Äì een beslissing waar ik alleen maar blij mee ben. Instagram laat ik vaak maanden links liggen, om dan een dag terug te keren en te beseffen dat ik het helemaal niet mis.

[Mastodon](https://mastodon.nl) maakt me w√©l blij. Dat is een ware oase in de algoritmewoestijn die de gangbare social media zijn geworden. Je krijgt wat je volgt, en meer niet.

## Musk neemt de overheids-IT van de VS onder controle

> Elon Musk‚Äôs minions‚Äîfrom trusted sidekicks to random college students and former Musk company interns‚Äîhave taken over the General Services Administration, a¬†[critical government agency](https://www.wired.com/story/elon-musk-government-tech-workers-gsa-tts/)that manages federal offices and technology. Already, the team is attempting to use White House security credentials to gain unusual access to GSA tech, deploying a suite of new AI software, and recreating the office in X‚Äôs image ‚Ä¶

Wired: [¬†Elon Musk‚Äôs Friends Have Infiltrated the General Services Administration¬†](https://www.wired.com/story/elon-musk-lackeys-general-services-administration/)

Het leest als een dystopische thriller, maar is het nu aan de gang. 

Het aan elkaar knopen van systemen, het afschalen van kennis ten behoeve van een all-service IT partij (bv. Amazon), het makkelijk uitgeven van rechten over grote hoeveelheden data. Het is allemaal gedaan in naam van effici√´ntie en geld besparen. 

Maar andere belangrijke waarden voor IT-systemen zijn hierbij over het hoofd gezien of bewust genegeerd. Stressbestendigheid, security, duurzaamheid. Een lange termijn visie gaat altijd verloren als er op de centen gelet moet worden.

De natuurwetten van het kapitalisme zijn onze veiligheid gaan dicteren. De weg naar totale controle is geasfalteerd voor Musk en Trump. En ze rijden er met volle snelheid met hun [Swasticars](https://www.newsweek.com/activists-brand-tesla-vehicles-swasticar-stickers-2023645) overheen.

## Audio faxen

Stel, je vindt een Apple Powerbook van 30 jaar oud met daarop audio die je graag wilt bewaren. Hoe krijg je dat van dat ding af? Niet zonder gedoetjes blijkt. De datapoorten zijn veroudert, er is geen audiopoort aanwezig, er zit geen internet op en ook geen netwerkpoort zoals we die nu kennen.

Toch zet je door en lukt het je de audio eraf te krijgen. Hoe? Je faxt het!

[How to Copy a File From a 30-year-old Laptop](https://www.unterminated.com/random-fun/how-to-copy-a-file-from-a-30-year-old-laptop)

## Das Kapital

üö∞ Ik ben overstag: we hebben een sodastream thuis. Op kantoor hadden we er al een en ik drink dan een fles per dag van het met CO2 volgepompte water. Het goed hydrateren gaat me makkelijker af als het water lekkerder is, en bruis in het water maakt het voor mij 3 keer zo lekker als zonder. [Voor thuis hebben we de SodaStream DUO waar ook glazen flessen in kunnen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsodastream-duo-zwart-incl-quick-connect-koolzuurcilinder-met-1-glazen-en-1-herbruikbare-plastic-fles%2F9300000040812379%2F&name=SodaStream%20Bruiswatertoestel%20DUO%20Starterkit%20Zwart). Wel zo fijn.

üçú Ik kook regelmatig uit [het kookboek Vegan Toko](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fvegan-toko%2F9300000142913477%2F&name=Vegan%20Toko%2C%20Milou%20van%20der%20Will). Van heerlijk sauzige aubergines tot gochujang goreng spruitjes. Ik was nooit zo van de spruitjes, maar sinds ik ze op deze manier heb ontdekt kan ik ze elke week wel op!

‚ô£Ô∏è Met onze dochter [speel ik geregeld een spelletje Azul](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-bordspel%2F9200000086976904%2F&name=Next%20Move%20Games%20-%20Azul%20-%20Bordspel%20-%20Basisspel%20...). Het is simpel te leren, de potjes gaan redelijk snel en daarna wil je n√≥g een potje spelen. Waan je in een Portugees paleis waar je een muur moet versieren met mooi ontworpen keramische tegels.

Tot de volgende keer!
