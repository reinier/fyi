---
title: Feedback Efteling in gesprek met gratis Sanderson Cyberkoning
date: 2025-02-21
socialPreview: Wat Ron Brandsteder in de Efteling moet, waarom moeten we onderdanig zijn aan de oranje Cyberkoning en feedback op klagen
---

Hi, Reinier hier,

Er kwamen een stuk minder spammeldingen binnen over vorige week, dus ik neem aan dat de bezorging nu redelijk tot goed gaat. Dan kunnen we nu weer verder met de interessante dingen.

Het is merkbaar langer licht, de temperatuur stijgt ook weer. De lente zit er duidelijk aan te komen. Precies op tijd voor [de offici√´le start van de lente en het nieuwe jaar](https://reinier.fyi/blog/algemeen/250122-winter-is-het-einde/).

Het was ook weer een week van veel treurnis vanuit de VS. Als een oranje aap gaat Trump nu tekeer tegen alles van waarde, en daar heeft de hele wereld last van. Nou ja, misschien Poetin en vrienden niet.

**En heb je Kindle-boeken?** Je hebt nog maar een week om je eigendom te claimen over de boeken die je hebt gekocht! [Download ze snel voordat ze voor altijd gevangen blijven bij Amazon](https://reinier.fyi/blog/tech/250214-download-kindle-boeken/). 

Op naar de dagelijkse blog! (Je kunt die al volgen op [reinier.fyi](https://reinier.fyi) voordat de nieuwsbrief verschijnt.)

## Klagen door klagen - deel 2

Ik verwees afgelopen week naar het artikel [How Complaining Rewires Your Brain for Negativity](https://medium.com/the-mission/how-complaining-rewires-your-brain-for-negativity-96c67406a2a) waarin staat dat je van klagen meer gaat klagen. Er staat echter ook in dat je hippocampus kleiner wordt door klagen. Een nogal heftige uitspraak waar, nu blijkt, geen wetenschappelijk bewijs voor is. Lezeres Marieke bracht het onder mijn aandacht.

> Hoewel het vast zo is dat je in je negativiteit kunt blijven hangen, is het niet zo dat het structurele aanpassingen veroorzaakt in je brein. De studies die gedaan zijn hierover gaan over langdurige stress en depressie.

Marieke wees me ook op dit artikel: ["Complaining Shrinks the Hippocampus" ‚Äì the study that doesn't exist](https://neurocritic.wordpress.com/2016/12/31/complaining-shrinks-the-hippocampus-the-study-that-doesnt-exist/).

Het rechtzetten van een misvatting kan ik altijd waarderen, bij deze dus.‚Äã‚Äã‚Äã

### Postscriptum

Wil je ook wat rechtzetten? Stuur me een mail, sta ik altijd voor open.

## Ron Brandsteder, De Efteling, en ik

Deze week was ik in de Efteling en las daar, terwijl ik in de rij van de Droomvlucht stond, dat Ron Brandsteder was overleden. Dat nieuws bracht twee dingen samen waar ik jarenlang naar had gezocht.  

Als tiener kreeg ik een herinnering aan een tv-show van Ron Brandsteder, waarin kandidaten een helling op moesten rennen terwijl grote grijze ballen naar beneden rolden. Ik moet een jaar of zes zijn geweest toen ik naar de desbetreffende tv-show keek en het was niet Ron‚Äôs Honeymoonquiz.  

Altavista kon me toen niet helpen bij mijn zoektocht, en mijn ouders hadden geen idee waar ik het over had. Elke paar jaar kwam die herinnering weer boven en telkens zocht ik ernaar ‚Äì zonder succes.  

Totdat er een extra detail naar boven kwam: de show speelde zich af in de Efteling! En ja, dat bleek de sleutel tot mijn zoektocht. Eindelijk vond ik een paar jaar geleden waar ik al die tijd naar had gezocht.  

Sindsdien heb ik de show uit pure nostalgie een paar keer teruggekeken: [_Way of Life Show_](https://youtu.be/ifA-OCK2Dr4?si=5FwfdsQGzBwkp4bO), gepresenteerd door Ron Brandsteder. Een bizar stukje jaren 80-televisie. Met een oneindige intro, gevaarlijke spelletjes en een altijd breed glimlachende Brandsteder.  

Dat ik hoorde dat Ron Brandsteder was overleden terwijl ik in de Efteling stond, bracht me terug naar mijn zesjarige zelf. De Efteling bekeek ik gelijk weer vanuit een ander perspectief.

## Tim Ferris in gesprek met Brandon Sanderson

Brandon Sanderson is een van de populairste fantasy-schrijvers van dit moment. Het record van de hoogste opbrengst van een Kickstarter-campagne staat op zijn naam. Met gemak heeft hij alle innovatieve gadgets op Kickstarter verslagen‚Äîmet vier fantasyboeken. Bi-zar.

Het is dan ook niet zo gek dat Tim Ferris af en toe als een fanboy aan de lippen van Brandon hangt in het interview dat hij laatst met hem heeft opgenomen. Drie uur lang nerden over schrijven, boeken uitgeven en gewoontes. Mooi om te zien.

Het meest interessante aan het gesprek is hoe Brandon niet alleen een schrijver is, maar ook een ondernemer. Die combinatie zie je niet vaak, en het gesprek hierover is echt heel interessant. Hij weet veel over de boekenmarkt, de platformen van big tech die de dienst uitmaken en hoe hij die soms weet te omzeilen.

Brandon's werkethos is ook bijzonder. Hij weet het voor elkaar te krijgen om honderdduizenden gepubliceerde woorden per jaar te produceren en toch uit te slapen tot 13:00.

Meer weten? Luister het hele gesprek hier:  
[Brandon Sanderson ‚Äî Building a Fiction Empire, $40M+ Kickstarter Campaigns, and Unbreakable Habits](https://www.youtube.com/watch?v=wIgI_DiwZh4&t=4144s).

### Postscriptum

Brandon heeft al veel boeken gelezen. Wil je eens wat van zijn werk proberen? Hij tipt zelf altijd twee boeken om zijn werk in te duiken:

- The Final Empire - eerste deel uit de Mistbornserie, voor als je van epische fantasy of een goede heist houdt
- Tress of the Emerald Sea, voor als je een meer ‚Äòself contained‚Äô verhaal zoekt, ge√Ønspireerd op The Princess Bride

## De gratis films van Warner Bros

Ben je een beetje klaar met die enorme bulk geld die elke maand naar de streamingdiensten gaat? Een alternatief is alles opzeggen en pas weer terugkeren naar Netflix als je alle gratis films van Warner Bros hebt gezien. 

Ja, je leest het goed: Warner Bros heeft een flink aantal films gratis op YouTube gezet.

Films met Leonardo DiCaprio, Ryan Reynolds en Eddie Murphy. Doe er je voordeel mee, maar verwacht er niet te veel van. 

> But the studio has recently done something that I'm really just kind of in awe about. Over the last month, across five different YouTube channels, the studio has released more than 30 full movies. On YouTube. For free. Without any sort of gating.

Uit: [Why Is Warner Brothers Discovery Dumping Old Movies On YouTube?](https://tedium.co/2025/02/05/warner-bros-youtube-full-movie-releases/)

### Postscriptum

Ik werd er terecht een paar keer op gewezen dat het niet helemaal gratis is, omdat je via YouTube advertenties in je mik krijgt. Je betaald met je data. Fair enough.

## Webhike

ü§ï [The Ideal Candidate Will Be Punched In the Stomach](https://www.scottsmitelli.com/articles/ideal-candidate/). Ga er even voor zitten. Een lang en goed geschreven verhaal. Laat je niet in je maag stompen. 

üóìÔ∏è [My Life in Weeks by Gina Trapani](https://weeks.ginatrapani.org/) is een overzicht van het leven van Gina, gevangen in blokjes per week. Een leven heeft angstaanjagend weinig blokjes.

üóΩ Mike Monteiro schrijft in [Why aren‚Äôt we protesting in the streets?](https://buttondown.com/monteiro/archive/why-arent-we-protesting-in-the-streets/) zijn beleving van deze nieuwe termijn van Trump.

üöÇ Kevin Kelly deelt zijn reistips in [50 Years of Travel Tips](https://kk.org/thetechnium/50-years-of-travel-tips/)

üò† [Trump Bans Julianne Moore's Book 'Freckleface Strawberry' From Schools](https://variety.com/2025/film/news/julianne-moore-donald-trump-bans-book-freckleface-strawberry-1236310153/). Tja, wat moet ik er over zeggen. Waanzin.

### Postscriptum

‚ÄòThe Ideal Candidate Will Be Punched In the Stomach‚Äô blijft wel resoneren. Een herkenbaar verhaal als je in de IT werkt.

## Cyberkoning Trump

Bert Hubert klom vanochtend vroeg in de pen om ons allemaal te waarschuwen voor waar onze overheid mee bezig is. We hebben onze cyber-infra te afhankelijk gemaakt van de verkeerde oranje koning.

> Het is waanzin om onze maatschappij en overheid over te zetten op [Amerikaanse clouds](https://apnews.com/article/trump-inauguration-tech-billionaires-zuckerberg-musk-wealth-0896bfc3f50d941d62cebc3074267ecd). Niet alleen is het een dom idee gezien wat de ‚Äú[Koning van Amerika](https://www.nbcnews.com/politics/donald-trump/king-trump-rcna192912)‚Äù allemaal roept, de juridische fijnslijperij waarmee men dit rechtpraat, zoals bijvoorbeeld te vinden [in deze onzinbrief van het kabinet gisteren](https://berthub.eu/tkconv/document.html?nummer=2025D07118), is inmiddels door Trump zelf [ongeldig gemaakt](https://berthub.eu/articles/posts/maar-is-het-legaal-om-persoonsgegevens-in-de-us-cloud-te-zetten/). En waarom doen we dit? Gebruiksgemak. Maar het is heel eng om met dit argument je samenleving 24/7 afhankelijk te maken van de goeie wil van de Amerikanen.  
> 
[Bert Hubert: Nee, je kan niet meer je overheid en maatschappij verhuizen naar Amerikaanse servers](https://berthub.eu/articles/posts/nee-je-kan-niet-meer-je-overheid-bouwen-op-de-us/)  

De Amerikaanse Big Tech is daar heel goed in: gemak en ontzorgen. Maar sinds wanneer zijn dat de enige twee prioriteiten die we stellen aan onze technische infrastructuur? We moeten van die vloek af.  

Laat het beetje ongemak toe en stap over op EU- of non-VS-versies van (cloud)software. Door daarin te investeren worden die vanzelf makkelijker in gebruik. 

Ik ben daar sinds enkele maanden in stapjes mee bezig. En nee, het is niet makkelijk. Maar ja, het is _wel nodig_. 

## De Grote Kapitalisme Show

_Om de schoorsteen van FYI te laten roken zijn hier voor jouw en mijn plezier wat tips voor artikelen op bol.com waarmee ik via affiliate ook wat aan verdien._

üßë‚Äçüç≥ Een boek waar ik zeker elke week uit kook is [Simple van Yotam Ottolenghi](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsimpel%2F9200000091266387%2F&name=Simpel%2C%20Yotam%20Ottolenghi). Heel veel voedzame, simpele maar heel erg smaakvolle gerechten waar je zelf ook nog alle kanten mee op kan. Niet 100% vega, maar wel genoeg om mijn kookboekenkast te overleven. 

üç≥ [Deze Le Creuset gietijzeren pan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fle-creuset-gietijzeren-ronde-skillet-26cm-coastal-blue%2F9300000220035766%2F&name=Le%20Creuset%20-%20Gietijzeren%20-%20Ronde%20Skillet%2026cm%20...) hebben we nu dik een jaar in huis en ik kan ermee lezen en schrijven. Ik denk ook serieus dat hij onverwoestbaar is. Nadat je hem hebt ingebrand en een paar keer hebt gebruikt, kun je er prima een spiegelei in bakken zonder dat het aanbakt. Het is zeker een investering, maar elke paar jaar je anti-aanbaklaagpan weggooien is ook niks natuurlijk. 

‚ô£Ô∏è Met onze dochter [speel ik geregeld een spelletje Azul](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-bordspel%2F9200000086976904%2F&name=Next%20Move%20Games%20-%20Azul%20-%20Bordspel%20-%20Basisspel%20...). Het is simpel te leren, de potjes gaan redelijk snel en daarna wil je n√≥g een potje spelen. Waan je in een Portugees paleis waar je een muur moet versieren met mooi ontworpen keramische tegels.

Tot volgende week üëã
