---
title: "Take on Den Haag"
date: 2025-10-15
socialPreview: "De jaren 80 als soundtrack van m'n leven, een soort van stemadvies en een Cobra 6 leg je beter niet in het water."
---

Hi, Reinier hier,

Ik ben opgegroeid met muziek. Niet omdat ik muzikale ouders had, maar omdat bij ons altijd de radio aan stond. We hebben tot mijn 17e een winkel aan huis gehad en daar werd voor ieders plezier toegankelijke popmuziek afgespeeld. Radio 10 Gold, Sky Radio, dat soort stations.

Door deze omgeving met constante muziek heb ik hele sterke herinneringen aan de muziek die kenmerkend was voor de jaren '80. Ik ben in 1982 geboren en voel nog steeds een intens geluk als ik Madonna, Toto of Bon Jovi hoor. Kan ik niks aan doen, de kleuterblijdschap die ik had komt gewoon weer op.

Een speciale plek in mijn hart heeft [Take On Me van a-ha](https://en.wikipedia.org/wiki/Take_On_Me). En wat een geluk dat [de podcast Song Exploder de creatie van Take On Me indook](https://songexploder.net/a-ha) zodat ik tijdens het koken van een overheerlijke plantbased couscoussalade de geschiedenis van het nummer leerde kennen. Lekker random, die plantbased couscoussalade, I know, maar het ontstaan van het nummer is bewust en compleet random tegelijk.

Het is dat de band zo eigenwijs was om na een geflopte release aan het nummer te blijven werken, anders hadden we deze kneiter van een hit nooit gehad. 

Als het nummer nooit een hit was geweest had ik om een ander nummer moeten janken als [Bella Ramsey de akoestische versie zou spelen](https://www.youtube.com/watch?v=R0GaGp0C7DU) in HBO's The Last Of Us. En mijn kids zouden, als ze het nummer op de radio in de auto horen, bij een ander nummer roepen dat het [het nummer uit de Super Mario film is](https://www.youtube.com/watch?v=HsKy6-7Cvvg).

En nu volgen een aantal boodschappen waar je aan kan denken als je in het stemhokje staat. En laten we eerlijk zijn, er zijn eigenlijk maar twee keuzes: wil je een betere wereld voor dieren dan stem je Partij voor de Dieren, en wil je een Europees leger, stem je Volt. De keuze is niet veel groter dan dat. Ok, weet je het echt helemaal niet meer, geef dan PvdA-Groenlinks een kans. Ok, ok, Bij1 zou ook echt wel een goede optie zijn. Maar wat je ook doet, stem die (extreem)rechtse idioten weg uit Den Haag! Succes alvast 29 oktober!!

## Eerst PVV'er, nu moslim

Ik heb zitten genieten van het gesprek met [Moslim en ex-PVV'er Joram van Klaveren in de podcast Het Uur](https://www.nrc.nl/nieuws/2025/09/19/moslim-en-ex-pvver-joram-van-klaveren-ik-kreeg-haat-maar-je-oogst-wat-je-zaait-a4906766). Joram komt op me over als iemand die niet over een nacht ijs gaat, nadenkt over zaken en terug kan komen op eerder gemaakte beslissingen, ook al was het eerder een extreemrechtse gast (ja, ik ben hier best in de war over). Zo bekeerde hij van woordvoerder Islamzaken van de PVV naar overtuigd Moslim. Nogal twee uitersten, maar in het interview wordt het je duidelijk wat er gebeurd is.

Niet dat ik hem _helemaal_ snap, maar hij kan er fijn en rustig over vertellen.

## Nederland op slot

Een klein aantal agrarische bedrijven veroorzaakt onevenredig veel stikstofschade op kwetsbare Nederlandse natuurgebieden. Ze houden Nederland op slot. Een enkele kalkoenboerderij in Ermelo stoot bijvoorbeeld meer stikstof uit op natuurgebieden dan de gehele landelijke snelheidsverlaging naar 100 km/u heeft opgeleverd.

Investico zocht het uit: [Handvol agrarische bedrijven houdt Nederland op slot](https://www.platform-investico.nl/onderzoeken/handvol-agrarische-bedrijven-houdt-nederland-op-slot).

## Weggewaaide windmolenambities

Het gaat niet goed met de bouw van Nederlandse windmolenparken. We willen graag van het gas af, maar dan hebben we groene energie nodig. En wind is er het hele jaar rond, dus een prima energiebron. 

In 2021 heeft de Tweede Kamer nog besloten om rond 2030 zo'n 31GW van windmolens op de Noordzee te laten komen. Momenteel is er pas 4,5GW beschikbaar en is het doel buiten beeld verdwenen. Een combi van een hogere energieprijs en hogere kosten voor de bouw van windmolens.

Kees van der Leun legt het goed uit in [Putting the Dutch offshore wind train back on the tracks](https://www.commonfutures.com/en/insights/putting-the-dutch-offshore-wind-train-back-on-the-tracks).

## Don't ignore the weird stuff

- [Â Vegan diets for children aren't abusive â€“ raising a child to eat meat is actually more extremeÂ ](https://www.independent.co.uk/voices/vegan-diets-for-children-aren-t-abusive-raising-a-child-to-eat-meat-is-actually-more-extreme-a7156266.html)
- [CDA, PVV en FvD vallen op in politieke integriteitsindex](https://www.binnenlandsbestuur.nl/bestuur-en-organisatie/integriteit/cda-pvv-en-fvd-vallen-op-in-politieke-integriteitsindex)
- [Een Cobra 6 mag je niet in water leggen, dit kun je wel doen](https://www.omroepbrabant.nl/nieuws/4763379/een-cobra-6-mag-je-niet-in-water-leggen-dit-kun-je-wel-doen)
- [Software update bricks some Jeep 4xe hybrids over the weekend](https://arstechnica.com/cars/2025/10/software-update-bricks-some-jeep-4xe-hybrids-over-the-weekend/)
- [Ga niet kapot aan je eigen overheid](https://berthub.eu/articles/posts/ga-niet-kapot-aan-je-overheid/)

## Je haat geen kapitalisme, je haat maandag

_Om de schoorsteen van FYI te laten roken zijn hier voor jouw en mijn plezier wat tips voor producten op [bol.com](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2F&name=BOL) waarmee ik via affiliate ook wat aan verdien._

### Boeken om te lezen als het buiten guur is en het regent

- [A Memory Called Empire](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fmemory-called-empire%2F9200000091494741%2F&name=Memory%20Called%20Empire%2C%20Arkady%20Martine) van Arkady Martine
- [The Ten Thousand Doors of January](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-ten-thousand-doors-of-january%2F9200000104579255%2F&name=The%20Ten%20Thousand%20Doors%20of%20January%2C%20Alix%20E.%20Harrow) van Alix E Harrow
- [The Calculating Stars](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-calculating-stars%2F9200000082133196%2F&name=The%20Calculating%20Stars%2C%20Mary%20Robinette%20Kowal) van Mary Robinette Kowal
- [Long Way To A Small Angry Planet](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-long-way-to-a-small-angry-planet%2F9200000034375959%2F&name=Long%20Way%20To%20A%20Small%20Angry%20Planet%2C%20Chambers%20Becky) van Becky Chambers

### Lekker binnen koken met een alcoholvrij wijntje

- Het schijnt dat filterkoffie met de hand zetten helemaal hip is. Ik doe dat al jaren en kan ik je vertellen dat [een simpele V60 voor enorm veel koffiegeluk zorgt](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fhario-dripper-v60-keramiek-01%2F9200000058790628%2F&name=Hario%20Dripper%20-%20V60%20-%20Keramiek%20-%2001). Koop vooral een keramische en geen plastiek versie, want de wereld kan wel wat minder plastic gebruiken.
- [De Brabantia keukenweegschaal](https://partner.bol.com/click/click?p=2&t=url&s=1066118&f=TXL&url=https%3A%2F%2Fwww.bol.com%2Fnl%2Fp%2Fbrabantia-tasty-keukenweegschaal-digitaal-met-dynamo-dark-grey%2F9200000106249005%2F&name=Brabantia%20Keukenweegschaal) om zonder batterijen dingen af te wegen. Even aandraaien en klaar voor gebruik!
- Sami Tamimi is een held in de keuken en zijn recepten zijn verrukkelijk. [Boustany is een ode aan groente, uit zijn Palestijnse keuken](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fboustany%2F9300000222699665%2F&name=Boustany%2C%20Sami%20Tamimi).

### Spellen om te spelen met een heerlijk warme kokoccino

- Met de oudste zoon (bijna 12) en dochter (alweer even 10) [speel ik geregeld El Dorado](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fde-zoektocht-naar-el-dorado-bordspel%2F9200000130654721%2F&name=999%20Games%20-%20De%20Zoektocht%20naar%20El%20Dorado%20-%20Bord...) omdat we er niet genoeg van kunnen krijgen. Door de modulaire opbouw van het speelveld is ieder potje weer anders en als we er genoeg van hebben zijn er nog [talloze uitbreidingen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fs%2Fel%2Bdorado%2Bbordspel%2Buitbreiding%2F&name=Bol) voor te koop!
- [Azul Reiseditie](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fazul-mini-nederlandstalig-bordspel%2F9300000152379804%2F&name=Azul%20-%20mini%20Nederlandstalig%20Bordspel): Tegels verzamelen, patronen vormen, paleismuren versieren, punten scoren. Maar dan mini!
- [Wingspan](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fwingspan-bordspel%2F9200000104691586%2F&name=999%20Games%20-%20Wingspan%20-%20Bordspel%20-%20Prachtig%20vor...): Verzamel vogels, leg eieren en scoor punten in je natuurgebied. Heerlijk zen. Rust in de zitkuil.

Dat was 'm weer, tot de volgende keer! ðŸ‘‹
