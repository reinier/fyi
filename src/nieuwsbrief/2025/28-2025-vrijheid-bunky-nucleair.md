---
title: Vrijheid Bunky Nucleair
date: 2025-01-17
socialPreview: 'Meer mensen is meer massa, de 80s vibe van Bunky Dunko en drek mag je altijd uiten'
---

Hi, Reinier hier,

Na dik een jaar een eigen nieuwsbriefservice te hebben gedraaid (Listmonk op een Hetzner VPS met Yunohost en Amazon SES) ga ik toch weer terug naar Substack om de FYI te verzenden.

Ik krijg te vaak te horen dat de mail in de spambox terecht is gekomen, terwijl alle mail-instellingen goed staan. En dat is maar het topje van de ijsberg natuurlijk, want iedereen die de mail niet in z‚Äôn spam vind gaat ook niet klagen.

Het werkend krijgen en houden was ook behoorlijk wat werk (Amazon SES als mail-afleverservice is niet bepaald gebruiksvriendelijk voor simpele techies als ik). En via Listmonk kreeg ik ook allerlei bots in de lijst die ik elke week weer moest verwijderen.

Enfin, tijd om die verloren energie achter me te laten en jou een overzicht geef van de blogs van de afgelopen week.

## Meer mensen, meer massa

[Nikita Shtarkman](https://nikitashtarkman.com) en [Brice M√©nard](https://menard.pha.jhu.edu) hebben de interactieve site ‚Äô[biocubes: an inventory of biomass and technomass](https://biocubes.net/)‚Äô gemaakt om de wereld duidelijk te maken wat de impact van _mensen_ is op deze planeet. 

Wist je bijvoorbeeld dat we al meer dan 100x onze eigen massa in plastic hebben geproduceerd? Of dat we zo‚Äôn 15x zoveel vee (in massa) houden als dat er wilde zoogdieren zijn?

Het zijn krankzinnige aantallen, en de meeste van deze gegevens stijgen nog steeds exponentieel.

## Band wisselen via het internet

Dankzij een tip van de buurvrouw kwam ik erachter dat een van de banden van de auto lek was. Helemaal leeg. Ugh, onverwachts gedoe waar ik niet op zat te wachten.

Garage bellen. Of ik een reservewiel in m‚Äôn auto heb. Ja, dat heb ik. Nou, dan was het een kwestie van de band vervangen en naar de garage brengen zodat ze ‚Äòm kunnen onderzoeken. 

Ok, ik hou wel van een mechanische uitdaging. Maar hoe? Een autoband verwisselen heb ik nog nooit in m‚Äôn eentje gedaan, en zeker niet met de noodkrik die in de auto ligt. 

Het internet is dan een zege. [Deze video legde echt precies uit wat ik in mijn situatie moest doen](https://youtu.be/Nen5X4v7YgM). Band verwisseld en opgelost.

## Handleidingen zijn goud

Vandaag een analoog-digitale tip: heb een folder op je computer met handleidingen van alle apparaten in je huis. Ik wilde net de pyrolyse-functie van onze oven gebruiken en binnen no-time had ik gevonden hoe dat moet.

Als ik een nieuw apparaat heb gekocht, dan download ik gelijk de handleiding en bewaar die op m‚Äôn computer. Vaak weet ik zo nog te traceren welk type apparaten we √ºberhaupt in huis hebben.

Dit is ook erg handig als je gaat verhuizen en je komt ovens, magnetrons, kookplaten en thermostaten tegen waar de vorige eigenaar uiteraard geen handleiding van heeft achtergelaten. 

Het is dan even puzzelen wat je in huis hebt, maar als je eenmaal wilt weten wat het apparaat kan, dan is die handleiding echt goud.

## Vrijheid van drek-uiting

Er is een groeiende behoefte om van Instagram en Facebook af te gaan. En terecht. Want onder het mom van ‚Äòvrijheid van meningsuiting‚Äô is het op die platforms mogelijk om valse drek en haatdragende berichten te versturen.

De realiteit is vervolgens dat het algoritme zulke drek oppikt vanwege de ophef-factor en het versterkt, deelt, in je gezicht duwt en je ouders tot MAGA-gekkies maakt. Het is oneindig eenvoudiger om onware, gevaarlijke content het internet op te slingeren dan dat het is om doordachte, positieve stukken tekst te schrijven.

De haatdragende lul met een frikandel in z‚Äôn ene klauw en z‚Äôn digitale roeptoeter in z‚Äôn andere wint het van de introverte ziel die weloverwogen op zoek is naar de waarheid.

Het is iedereen dus aan te raden om dit soort platforms, die een race naar de bodem van de samenleving versterken, achter ons te laten. Techcrunch helpt je daarbij: [How to delete Facebook, Instagram, and Threads](https://techcrunch.com/2025/01/10/how-to-delete-facebook-instagram-and-threads/)

## Bunky Dunko

[De serie Skeleton Crew op Disney+](https://ondisneyplus.disney.com/show/star-wars-skeleton-crew) heeft iets magisch. Een stel kids is verdwaald geraakt in het universum van Star Wars en maken een Goonies-achtig avontuur mee. Dit roept jaren 80 vibes op, en dat weten ze maar al te goed bij Disney.

Combineer jaren 80 met ruimtevaart en je komt bijna automatisch uit bij [Peter Schilling en z‚Äôn nummer Major Tom](https://youtu.be/KQRaj1vcnrs). Voor een trailer van Skeleton Crew hebben ze dit nummer in het _Huttees_ (de [taal van de Hutts](https://starwars.fandom.com/wiki/Huttese)) vertaald en gaat het ineens over _Youngee Wim_. 

Waarschijnlijk vonden ze het nummer zo goed dat ze er ook een muziekclip bij hebben gemaakt met de titel Bunky Dunko.

üì∫ [Youngee Wim (Bunky Dunko) Lyric Video](https://www.youtube.com/watch?v=T2g4F3jNUdo&t=75s)

Gerelateerd: De Top 2000 a gogo heeft [een item gemaakt over het verhaal achter Major Tom](https://youtu.be/YoJZvD39M_A). De zanger is door het lied praktisch ten onder gegaan aan z‚Äôn eigen succes.

Bonus: [Intro van Skeleton Crew als sitcom](https://youtube.com/shorts/JQTtUKCZYLs).

### Postscriptum

Ik heb afgelopen woensdag de laatste aflevering van Skeleton Crew gezien en het einde is een beetje rommelig. Het zal me niet verbazen als er nog een tweede seizoen komt.

## Microsoft gaat nucleair

Three Mile Island is een nucleaire energievoorziening in Pennsylvania in de VS en draait sinds 1974. Reactor 2 van Three Mile Island had een gedeeltelijke meltdown in 1979 en reactor 1 heeft nog dienst gedaan tot 2019.

De grote techbedrijven hebben de AI kolder in hun kop, en daar hoort een enorme energiebehoefte bij. Dus kijkt Microsoft nu met kwijlende mond naar Three Mile Island en laat reactor 1 weer opstarten om al die energie in hun AI projecten te laten stromen.

[The Wall Street Journal ging kijken bij het project](https://youtu.be/Ub78DA8wyf8).

Ze hebben er alle vertrouwen in dat het goed komt, maar mij bekruipt toch een enorm Tsjernobylgevoel als ik naar die controlekamer kijk.

## Mijn geworstel met AI

Ik denk veel na over AI, maar schrijf er niet zoveel over. Ik vind het een lastig onderwerp. Het baart me vooral zorgen, omdat ‚Ä¶

- ‚Ä¶ het [enorme hoeveelheden energie](https://www.technologyreview.com/2019/06/06/239031/training-a-single-ai-model-can-emit-as-much-carbon-as-five-cars-in-their-lifetimes/) verbruikt (krankzinnig veel).
- ‚Ä¶ het een [verschuiving in ons werk](https://www.nexford.edu/insights/how-will-ai-affect-jobs) gaat veroorzaken waarbij de gevolgen nog niet te overzien zijn.
- ‚Ä¶ de aandeelhouders in AI enorm veel geld en macht (o.a. in de vorm [van privacygevoelige info](https://www.fastcompany.com/90871955/how-generative-ai-is-changing-surveillance-capitalism)) gaan vergaren.

Dit blog is voor zeker 82% AI-loos. Ik research weleens documenten via AI, vraag AI om bronnen bij mijn aannames te geven, en heb AI gebruikt in de migratie van de software waarmee het blog is gemaakt (Eleventy versie 2 naar versie 3). En dat is ook waarom ik ermee stoei: het heeft zeker z‚Äôn nut (in tegenstelling tot cryptomuntjes) en het wordt steeds nuttiger en nuttiger. 

En omdat het nuttig en waardevol is, gaan de (op z'n minst) drie problemen waar ik mee stoei alleen maar groeien en groeien.

De geest is uit de fles, het is niet te stoppen. 

## Stukje kapitalisme

_Om de schoorsteen van FYI te laten roken zijn hier voor jouw en mijn plezier wat tips voor producten op bol.com waarmee ik via affiliate ook wat aan verdien._

üìó [Het boek ‚ÄòGroenten‚Äô van Mari Maris](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fgroenten%2F9300000042258505%2F&name=Groenten%2C%20Mari%20Maris) staat bomvol recepten voor, je raadt het al, groenten. Het boek is ingedeeld per groente, en elk hoofdstuk bevat nuttige basiskennis over de groente in kwestie. Echt een aanrader als je veel met groenten kookt. En ook echt een aanrader als je meer met groenten wilt koken. Een aanrader voor iedereen dus.

üö∞ Ik ben overstag: we hebben een sodastream thuis. Op kantoor hadden we er al een en ik drink dan een fles per dag van het met CO2 volgepompte water. Het goed hydrateren gaat me makkelijker af als het water lekkerder is, en bruis in het water maakt het voor mij 3 keer zo lekker als zonder. [Voor thuis hebben we de SodaStream DUO waar ook glazen flessen in kunnen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fsodastream-duo-zwart-incl-quick-connect-koolzuurcilinder-met-1-glazen-en-1-herbruikbare-plastic-fles%2F9300000040812379%2F&name=SodaStream%20Bruiswatertoestel%20DUO%20Starterkit%20Zwart). Wel zo fijn.

‚òïÔ∏è Ik zet al jaren koffie met [een simpele Hario V60](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fhario-dripper-v60-02-kunststof-transparant%2F9200000058790620%2F&name=Hario%20Dripper%20V60-02%20Kunststof%20-%20Transparant) en ik geniet daar bijna dagelijks van. Even een kort zen-moment door 5 minuten de tijd te nemen om heerlijke koffie te zetten.

Tot de volgende keer!
