---
title: "Zou dansende Dilan binair denken?"
date: 2025-11-07
socialPreview: "Dansende VVD'ers, een tech-bro die steeds vervelender blijkt, en gamingmuizen die je afluisteren."
---

Hi, Reinier hier,

Laten we het niet teveel over de afgelopen weken hebben, want [dat YeÅŸilgÃ¶z heeft staan dansen bij een verkiezingsnederlaag](https://www.tiktok.com/@cestmocro/video/7566793230499532065) voor een stel doorgedraaide corpsballen is niet meer uit mâ€™n hersens te branden. Alsof John Heitinga na elke verloren wedstrijd het publiek ging opzwepen alsof ze de competitie hadden gewonnen. Totaal gestoord.

En sinds gisteren [blijkt dat Ajax een stuk snuggerder is dan de VVD](https://nos.nl/artikel/2589437-ajax-ontslaat-trainer-heitinga-technisch-directeur-kroes-stelt-functie-beschikbaar) - wie had dat gedacht?

Maar goed, dat is de wereld waar we nu in leven. NSC weggevaagd, [Wilders janken als blijkt dat hij net niet de grootste is](https://www.ad.nl/politiek/wilders-insinueert-dat-containers-vol-stemmen-zijn-verdwenen-gemeente-gelooft-oren-niet-dit-is-trumpiaans~a74f35a5/?referrer=https%3A%2F%2Fwww.google.com%2F) en een VVD die waarschijnlijk weer de zaag in deze samenleving mag gaan zetten. Oh, en [een omroep die de rechtszaak financiert van een medewerker die op persoonlijke titel in het beklaagdenbankje zit](https://www.youtube.com/watch?v=2abFzOrnjFs).

En dan is er nog het nieuwe seizoen van [Wie is de Mol](https://wieisdemol.avrotros.nl/). Bij de eerste opdracht waren ze me alweer kwijt. Wat een totaal onnodig complexe spelletjes doen ze toch in de Nederlandse versie van Wie is de Mol. [De Belgische Mol](https://npo.nl/start/serie/wie-is-de-mol-belgie/afleveringen), dat is de echte kwaliteit. Tot zover Wie is de Mol.

Tijd voor de andere rare zaken van de afgelopen tijd.

## GTFO DHH

David Heinemeier Hansson is een vervelende tech-bro die het al een keer voor elkaar kreeg om [het bedrijf waar hij mede-eigenaar van is te verbieden om het over â€œpolitiekâ€ te hebben](https://techcrunch.com/2021/04/30/basecamp-employees-quit-ceo-letter/). De definitie van politiek is erg breed en die van David is vervolgens ook nog eens hÃ©Ã©l breed.

Maar daar stopte het niet voor â€˜DHHâ€™. Hij schreef laatst een drek van een blogpost en Jake Lazaroff heeft het feilloos ontleed: [DHH Is Way Worse Than I Thought](https://jakelazaroff.com/words/dhh-is-way-worse-than-i-thought/).

## App kapot? De schuld ligt bij binair denken.

> If you encounter a broken web interface, which you will, today, probably multiple times, this setup is fundamentally why it sucks so badly. Itâ€™s not the binary in your computer at fault; itâ€™s the binary we ascribe to our brains.

Heydon Pickering stelt in zijn video-essay [Why is everything binary?](https://briefs.video/videos/why-is-everything-binary/) vast dat binair denken waarschijnlijk de bron is van je kapotte applicatie.

## Je bureau luistert mee

Geluid is niks meer dan trillingen in de materie om ons heen. Als een apparaat de trillingen uit kan lezen, kun je het weer terugvertalen naar geluid. Zo werd er in de jaren 40 al een systeem door de Russen ontwikkeld om [via een laser op een raam gesprekken in een kamer af te luisteren](https://en.wikipedia.org/wiki/Laser_microphone).

Een high-performance gamingmuis blijkt nog een prima middel te zijn om iemand af te luisteren. Door de hoge resoluties van de hedendaagse muizen kunnen trillingen in je bureau worden waargenomen en worden omgezet in audio.

[Motion sensors in high-performance mice can be used as a microphone to spy on users](https://www.tomshardware.com/tech-industry/cyber-security/high-performance-mice-can-be-used-as-a-microphone-to-spy-on-users-thanks-to-ai-mic-e-mouse-technique-uses-mouse-sensors-to-convert-acoustic-vibrations-into-speech).

## Don't ignore the weird stuff

- [The Authoritarian Stack](https://www.authoritarian-stack.info/ "The Authoritarian Stack") of hoe de VS totale dominantie nastreeft op onze technologie in de breedste zin van het woord.
- [I tried making artificial sunlight at home](https://victorpoughon.fr/i-tried-making-artificial-sunlight-at-home/) want ja, waarom niet?
- [Paris Had a Moving Sidewalk in 1900](https://www.openculture.com/2020/03/paris-had-a-moving-sidewalk-in-1900.html) en Thomas Edison liet het filmen.
- [Het Internationaal Strafhof stapt over van Microsoft naar het open source Open Desk](https://www.binnenlandsbestuur.nl/digitaal/internationaal-strafhof-neemt-afscheid-van-microsoft-365). Kunnen ze in de rest van Den Haag nog wat van leren.
- [Study concludes cybersecurity training doesnâ€™t work](https://www.kpbs.org/news/science-technology/2025/10/31/study-concludes-cybersecurity-training-doesnt-work) of zou dit een test zijn om te kijken of je alles wat je op internet leest voor waar aanneemt?

## Brommende warmtepomp

_Om de spreekwoordelijke schoorsteen (want we hebben een â€˜all electricâ€™ huis) van FYI te laten roken zijn hier voor jouw en mijn plezier wat tips. Met deze links verdien ik via het [bol.com](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2F&name=BOL) affiliate programma wat centen._

### Drie BOL tips, dat is wat je hier krijgt

- Lees [The Calculating Stars](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Ff%2Fthe-calculating-stars%2F9200000082133196%2F&name=The%20Calculating%20Stars%2C%20Mary%20Robinette%20Kowal) van Mary Robinette Kowal en beleef hoe de space race in de jaren 50 en 60 ook had kunnen gaan.
- Het schijnt dat filterkoffie met de hand zetten helemaal hip is. Ik doe dat al jaren en kan ik je vertellen dat [een simpele V60 voor enorm veel koffiegeluk zorgt](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fhario-dripper-v60-keramiek-01%2F9200000058790628%2F&name=Hario%20Dripper%20-%20V60%20-%20Keramiek%20-%2001). Koop vooral een keramische en geen plastiek versie, want de wereld kan wel wat minder plastic gebruiken.
- Met mijn kids (5, 10 en 12) [speel ik geregeld El Dorado](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fp%2Fde-zoektocht-naar-el-dorado-bordspel%2F9200000130654721%2F&name=999%20Games%20-%20De%20Zoektocht%20naar%20El%20Dorado%20-%20Bord...) omdat we er niet genoeg van kunnen krijgen. Door de modulaire opbouw van het speelveld is ieder potje weer anders en als we er genoeg van hebben zijn er nog [talloze uitbreidingen](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fnl%2Fs%2Fel%2Bdorado%2Bbordspel%2Buitbreiding%2F&name=Bol) te koop!

Dat was 'm weer, tot de volgende keer! ðŸ‘‹
