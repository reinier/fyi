---
title: FYI Koffie Afsluiten
date: 2023-02-01
permalink: /nieuwsbrief/edities/2023/03-230201-fyi-koffie-afgesloten/
---

Hi, Reinier hier,

Deze nieuwsbrief gaat van naam veranderen! Over het algemeen vind ik de naam 82% een prima naam, maar ik kan slecht tegen cijfers in een domeinnaam. Ik probeer me daar al jaren overheen te zetten, maar op een gegeven moment is het verloren energie. En het leven is te kort voor cijfers in je domeinnaam!

Vanaf de volgende editie gaat deze nieuwsbrief verder als **FYI**. Lekker kort en het sluit helemaal aan op wat ik doe in deze nieuwsbrief. Op [reinier.fyi](https://reinier.fyi) ga ik ook wat vaker buiten de nieuwsbrief om van me laten horen door mijn andere ‚Äôspecial interest‚Äô sites samen te brengen. Het scheelt me een hoop systeemadministratie als ik mindermaarbeter.nl, apptips.nl, 82procent.nl en reinskeuken.nl samenbreng op 1 platform.

Ik ben daar druk mee bezig en wat ik daarbij goed kan gebruiken is koffie‚Ä¶

‚òïÔ∏è

Een van de hobby‚Äôs die ik mezelf de afgelopen jaren cadeau heb gedaan is het zetten van goede koffie. Ik drink elke dag koffie, dus waarom die momenten verspillen met mwah-mwah koffie? De Nespressomachine is de deur uit en ik kijk dan ook [met verbazing naar mijn techniek voor ijskoffie](https://www.instagram.com/p/CB45rh5F5cO/c/18092439049172200/) van een paar jaar geleden‚Ä¶

Tegenwoordig zet ik koffie op een aantal manieren:

1. Als er (veel) visite is, gebruik ik ons filterapparaat de Wilfa Performance. Daar doe ik dan versgemalen bonen in en het apparaat heb ik uitgezocht op het goed vasthouden van de juiste watertemperatuur in het filtergedeelte. Nou ja, ik heb dat niet uitgezocht, mijn go-to koffie-guru James Hoffmann heeft dat voor me gedaan in zijn video [The Best Home Coffee Brewing Machine](https://www.youtube.com/watch?v=t8eYs2vxT-8).
2. Als ik voor mezelf koffie zet (ik ben de enige in huis die koffie drinkt) dan doe ik dat het liefste met een Aeropress. De methode zorgt ervoor dat de koffie en het water lekker een tijdje met elkaar kunnen mengen zodat de koffie alle smaken kan overdragen aan het water. Hoffmann heeft over de Aeropress een hele serie gemaakt waar hij [in aflevering drie ingaat op de manier waarop hij er koffie mee zet](https://www.youtube.com/watch?v=j6VlT_jUVPc). Ik volg dat recept en ben er erg tevreden mee.
3. Als alternatief voor de Aeropress heb ik ook nog een Hario V60 dripper die ik vooral gebruik als ik voor mezelf en nog 1 extra persoon koffie zet. [De James Hoffmann V60 techniek](https://www.youtube.com/watch?v=AI4ynXzkSQo) is ook heel goed toe te passen op iced coffee, dus in de zomer komt hij ook goed van pas.

üêò

Er is veel te zeggen over de shitshow die Elon Musk maakt van Twitter, maar gelukkig heeft hij door het afsluiten van 3rd party apps ervoor gezorgd dat Mastodon er een [hele mooie app bij heeft in de vorm van Ivory](https://tapbots.com/ivory/). De mensen van Tapbots werden hard geraakt door het afsluiten van hun fijne Twitter-app Tweetbot. Ze hebben als een bezetene een port van die app gemaakt voor Mastodon en dat is dus Ivory geworden. Het is echt een pareltje van een app.

De [Iconfactory denkt ondertussen nog even na](https://blog.iconfactory.com/2023/01/mastodonerrific/ "Masto-do or Masto-don‚Äôt?") of en wanneer ze aan een Twitterific port gaan werken. Het afsluiten van Twitterrific raakt ze ook diep en daar schreven ze [Twitterrific: End of an Era](https://blog.iconfactory.com/2023/01/twitterrific-end-of-an-era/) over.

Musk ben ik daarnaast best dankbaar voor de shitshow. Ik heb mijn account op Twitter helemaal ‚Äòon-hold‚Äô gezet door iedereen te ontvolgen. Zo heeft de verslavende algoritmische tijdlijn geen grip meer op me. Het zorgt voor minder input voor deze nieuwsbrief, maar er komt steeds meer volk op Mastodon wat het weer een beetje in evenwicht brengt.

### WVTTK

- [Florence Pugh laat zien hoe zij een bruschetta maakt](https://www.youtube.com/watch?v=26ixBG5LCXk)
- [Decoding the Hype About AI](https://themarkup.org/hello-world/2023/01/28/decoding-the-hype-about-ai)
- [Help, de kroeg verdwijnt!](https://jacobin.nl/help-de-kroeg-verdwijnt/)
- [The science (and business) behind COVID-19 disinformation. And what to do about it.](https://yourlocalepidemiologist.substack.com/p/the-science-and-business-behind-covid)
- [The DIY Scientist, the Olympian, and the Mutated Gene](https://www.propublica.org/article/muscular-dystrophy-patient-olympic-medalist-same-genetic-mutation)

Tot de volgende keer! üëã
