---
title: Donkere Homerow Zeewier
socialPreview: Het zijn donkere tijden, vandaar wat maatschappelijk verantwoorde afleiding in deze editie van de FYI Nieuwsbrief.
date: 2023-11-28
---

Hi, Reinier hier,

Het zijn [donkere tijden](https://circulaire.beehiiv.com/p/circulaire-193), vandaar wat maatschappelijk verantwoorde afleiding in deze editie van de FYI Nieuwsbrief.

## 📚 Gelezen in kwartaal 3, 2023

Iets wat al een tijdje op de plank ligt zijn mijn korte recensies van de boeken die ik in kwartaal 3 van dit jaar las. Van de negen boeken die ik las waren er zes van het type ‘korte verhalen’. Geen enkel slecht boek gelezen, het was weer een heerlijk leeskwartaal.

![Covers van de boeken die ik las](https://reinier.fyi/images/blog/books-2023q3.jpg)

### [Translation State](https://www.goodreads.com/book/show/62873999-translation-state) - Ann Leckie

🌟🌟🌟🌟🌟

Dit indrukwekkende boek van Ann Leckie verdiende met gemak 5 sterren. Leckie heeft wederom laten zien waarom ze een van mijn favoriete auteurs is. Grote ideeën over identiteit, nature vs. nurture, familie, adoptie. De vraag of we geweld kunnen wijten aan gewelddadige culturen, of dat het uiteindelijk gaat over individuele keuzes. En, zoals zo vaak bij Ann Leckie, hoe taalgebruik onze wereldvisie beïnvloedt.

### [The Far Reaches Serie](https://www.goodreads.com/series/373024-the-far-reaches)

Deze serie bestaat uit verschillende korte verhalen geschreven door verschillende auteurs binnen eenzelfde thema. Voor zover ik kan zien is deze serie helaas niet te koop in NL. Ik heb mijn US Kindle account gebruikt om ze te kopen. Maar mocht je die moeite zelf ook willen nemen, de serie is het meer dan waard! Ik heb ze allemaal in 1 ruk uitgelezen.

- **How It Unfolds** - James S.A. Corey 🌟🌟🌟🌟🌟
- **Falling Bodies** - Rebecca Roanhorse 🌟🌟🌟🌟
- **Void** - Veronica Roth 🌟🌟🌟🌟
- **The Long Game** - Ann Leckie 🌟🌟🌟🌟
- **Just Out of Jupiter's Reach** - Nnedi Okorafor 🌟🌟🌟🌟
- **Slow Time Between the Stars** - John Scalzi 🌟🌟🌟🌟🌟

### [A Wizard's Guide to Defensive Baking](https://www.goodreads.com/book/show/54369251-a-wizard-s-guide-to-defensive-baking) - T. Kingfisher

🌟🌟🌟🌟

Een klein en uniek verhaal over een meisje dat deegwaren tot leven kan wekken. Een ogenschijnlijk talent van niks, zeker in een wereld vol tovenaars, maar schijn bedriegt uiteraard.

### [Children of Time](https://www.goodreads.com/book/show/25499718-children-of-time) - Adrian Tchaikovsky

🌟🌟🌟🌟🌟

Het hoogtepunt van dit kwartaal. Een verhaal over evolutie, ruimtereizen en het einde der (menselijke) tijden. Hardcore sci-fi. En spinnen. Heel veel spinnen. Je zal van ze gaan houden.

## Apptip: doe meer met je toetsenbord

Het is ergonomisch beter voor je gestel als je je handen niet steeds hoeft te wisselen van je toetsenbord naar je muis en vice versa. Om het steeds wisselen te voorkomen zijn er een paar handige utilities op de Mac om elementen op het scherm aan te klikken zonder je muis ook maar aan te raken.

De fijnste van deze soort apps vind ik [Homerow](https://www.homerow.app/).

Heb je Homerow geïnstalleerd, dan kun je met een shortcut een modus oproepen waarbij alle interactieve elementen op je scherm een hele korte code krijgen. Dit zijn meestal maar 1 of 2 letters. Type je deze code, dan gaat je cursor er naartoe en klikt erop. 

Heb je dit eenmaal onder de knie, dan wil je niet meer zonder!

Andere apps in dit genre zijn:

- [Shortcat](https://shortcat.app/) (open source variant, maar wat trager)
- [Scoot](https://github.com/mjrusso/scoot) (Conflicteerde met mijn window manager [Amethyst](https://github.com/ianyh/Amethyst))
- [Vimium](https://github.com/philc/vimium) (Niet system-wide, enkel voor Chromium browsers)

## 💚 Meer FYI

- 🧑‍🌾 [Urgenda heeft een onwijs positieve visie op landbouw in Nederland](https://www.youtube.com/watch?v=d-r6J-Uwv_g). Leuke animatie ook.
- 🛟 [Stukje duiding over de kloof tussen dun- en dichtbevolkte gebieden in Nederland](https://www.youtube.com/watch?v=cbVakM3lSKw).
- 🎤 [De magie van een koor + de schoonheid van Nothing Compares To You](https://kottke.org/23/10/feist-and-hundreds-of-choir-members-sing-nothing-compares-2-u-in-tribute-to-sinead-oconnor)
- 🧑‍💻 [Monaspace is een ontzettend fijn lettertype,](https://monaspace.githubnext.com/) gemaakt door GitHub Next, gratis te gebruiken.
- 🍱 [Zeewier stond lang op het menu van de volken die duizenden jaren geleden in Europa leefden](https://www.smithsonianmag.com/smart-news/early-europeans-ate-seaweed-and-aquatic-plants-180983102/).
