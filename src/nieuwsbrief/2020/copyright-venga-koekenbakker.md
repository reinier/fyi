---
title: 'Copyright Venga Koekenbakker'
description: ""
date: 2020-03-13
redirect_from: 
            - https://82procent.nl/2020/03/13/copyright-venga-koekenbakker/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/copyright-venga-koekenbakker/
---
<!-- wp:paragraph -->

Hi, Reinier hier,

<!-- /wp:paragraph -->

<!-- wp:paragraph -->

Omdat iedereen lekker vanuit huis gaat werken is het goed om de nieuwste aflevering van Snuggere Zaken te luisteren: [Communiceren kun je leren](https://www.snuggerezaken.nl/18). Daarin bespreken we de communicatieregels van het remote-first bedrijf [Basecamp](https://basecamp.com).

<!-- /wp:paragraph -->

<!-- wp:paragraph -->

📺

<!-- /wp:paragraph -->

<!-- wp:paragraph -->

Uitleggen hoe copyright werkt kan eigenlijk niet zonder zelf inbreuk te maken op iemands copyright, zo blijkt uit het stuk [How Explaining Copyright Broke the YouTube Copyright System](https://www.law.nyu.edu/centers/engelberg/news/2020-03-04-youtube-takedown). En natuurlijk moet het juridisch wél kunnen, alleen zal YouTube het zekere voor het onzekere nemen en je content van het platform aftrappen.

<!-- /wp:paragraph -->

<!-- wp:paragraph -->

Zo’n akkefietje had ik een paar weken geleden ook met mijn podcast [De Appels en Peren Show](https://appelsenperenshow.nl). De boosdoeners waren Apple en de Venga Boys. En dat alles schrijf ik nu van me af. Sowieso altijd _van je af_ schrijven.

<!-- /wp:paragraph -->

<!-- wp:paragraph -->

👯‍♂️👯‍♀️

<!-- /wp:paragraph -->

<!-- wp:paragraph -->

Het begon met een email van Apple. De rechthebbende van het merk _de Venga Boys_ had bij Apple aangegeven dat De Appels en Peren Show inbreuk maakte op hun merkenrecht. Zo’n claim resulteert in een korte en bondige email van Apple, met de aanklager in de cc, waarop je binnen 5 dagen moet reageren.

<!-- /wp:paragraph -->

<!-- wp:paragraph -->

Het werd mij al vrij snel duidelijk dat we _geen_ inbreuk maakte op het merkenrecht van de Venga Boys. De titel van aflevering 159 van onze show was “[Vlassig Venga Boys Witruimte op 7 millimeter Nokia](https://www.appelsenperenshow.nl/157)” (spoiler: nu niet meer) en dit is het enige waar de melding van inbreuk naartoe te herleiden was. De titels van de Appels en Peren Show komen tot stand doordat ik een lijstje met opmerkelijke woorden bij hou tijdens de show en die dan hussel totdat er een grappige serie van woorden ontstaat. In die aflevering hebben we op een zeker moment de Venga Boys genoemd en daarmee kwam het in de titel terecht.

<!-- /wp:paragraph -->

<!-- wp:paragraph -->

Het benoemen van een merk in een titel van een stuk internetcontent is geen inbreuk, zo heb ik me laten informeren. Zou ook gek zijn als je in de titel van een podcast-aflevering, video, artikel of wat dan ook geen merk mag noemen. Na wat heen en weer ge-email kreeg ik het telefoonnummer van de rechthebbende om een en ander direct kort te sluiten. Binnen vijf dagen had ik Apple hiervan ook op de hoogte gesteld.

<!-- /wp:paragraph -->

<!-- wp:paragraph -->

In een verder prima telefoongesprek kwamen we echter niet op een lijn over het gebruik van de naam Venga Boys in de titel van de aflevering. Volgens de rechthebbende waren we aan het clickbaiten. Als dat al waar zou zijn, dan nog is het prima om de Venga Boys te noemen in de titel van de podcast. Afijn, ondertussen was er al meer dan een week voorbijgegaan na de eerste email hierover van Apple.

<!-- /wp:paragraph -->

<!-- wp:paragraph -->

Ik ging overstag en gaf aan dat ik wel bereid was de titel zo aan te passen dat er geen ‘Venga Boys’ meer in voor kwam. Hoewel het ons volste recht was de titel ongewijzigd te laten had ik geen zin om nog meer tijd en energie in de zaak te steken. Daarmee was het voor mij en de rechthebbende klaar. Maar voor Apple niet…

<!-- /wp:paragraph -->

<!-- wp:paragraph -->

Apple besloot rond diezelfde tijd dat het geschil al te lang duurde. Apple gaat dan blijkbaar standaard over op het verzoek van de rechthebbende. De Appels en Peren Show werd door Apple uit de podcast index gehaald en we waren niet meer te vinden.

<!-- /wp:paragraph -->

<!-- wp:paragraph -->

Nu moet je weten dat de Apple podcast index de moeder aller podcastlijsten is. In zo’n beetje alle andere podcast apps wordt deze lijst gebruikt als basis en waren we hierdoor ook niet meer in die apps te vinden. Een klein drama voor de Appels en Peren Show.

<!-- /wp:paragraph -->

<!-- wp:paragraph -->

En voor mij persoonlijk. Ik kan namelijk slecht tegen onrecht en hier werd ons echt onrecht aangedaan. Maar wat begin je tegen een bedrijf als Apple en je hebt geen zin in gezeur? Gezeur waar je al een kleine knieval voor hebt gedaan om het te voorkomen.

<!-- /wp:paragraph -->

<!-- wp:paragraph -->

Uiteindelijk duurde het 5 dagen voordat Apple een antwoord gaf op ons beklag dat we er met de rechthebbende uit waren gekomen en dat alles nu goed moest zijn. En sindsdien zijn we gelukkig weer te vinden in de Apple podcast index.

<!-- /wp:paragraph -->

<!-- wp:paragraph -->

**tl;dr:** ook al sta je in je recht, tegen een bedrijf als Apple begin je helaas niks en ben je overgeleverd aan hoe hun pet staat. Zonder juridische basis gooien ze je zo van hun platform.

<!-- /wp:paragraph -->

<!-- wp:paragraph -->

OK, dat is eruit, nu over tot de orde van de dag… een flinke leeslijst voor in je luie stoel omdat je [de fuck home stayed](https://staythefuckhome.com).

<!-- /wp:paragraph -->

<!-- wp:paragraph -->

🏠

<!-- /wp:paragraph -->

<!-- wp:paragraph -->

👨‍💻 [Learn to become a modern backend developer](https://roadmap.sh/backend) is een visueel stappenplan om een kick-ass backend developer te worden.

<!-- /wp:paragraph -->

<!-- wp:paragraph -->

❌ Op [is it canceled yet?](https://www.isitcanceledyet.com/) kun je in de gaten houden of een bepaald groot event al is gecancelled.

<!-- /wp:paragraph -->

<!-- wp:paragraph -->

🏡 [OMG I’m working remotely, now what?!](https://benediktlehnert.github.io/?ref=heydesigner) Nou, daar is dus dat artikel voor.

<!-- /wp:paragraph -->

<!-- wp:paragraph -->

☕ Nog meer remote tips: [Where We Work](https://basecamp.com/handbook/07-where-we-work) van Basecamp.

<!-- /wp:paragraph -->

<!-- wp:paragraph -->

📈 [Exponential growth and epidemics](https://www.youtube.com/watch?v=Kas0tIxDvrg) is een fijne explainer over wat voor een mechanisme schuilgaat achter exponentiële groei in relatie tot Corona.

<!-- /wp:paragraph -->

<!-- wp:paragraph -->

🗞 En als je echt lekker in die luie stoel zit kun je je hart ophalen met [Slower News: Trends, micro-trends & edge cases](https://www.slowernews.com/)

<!-- /wp:paragraph -->

<!-- wp:paragraph -->

🎾 [Hoe je een balletje in de lucht houdt](https://electrondust.com/2020/03/01/the-octo-bouncer/), de moeilijke manier.

<!-- /wp:paragraph -->

<!-- wp:paragraph -->

🧠 _“We have already jacked the largest supercomputers in the world, pointed at your brain, playing chess against your mind and seeing a billion steps ahead”_ aldus [Tristan Harris in zijn gesprek met Yuval Noah Harari over 'Truth Decay and the Technology Threat’](https://www.youtube.com/watch?v=FluIi30nzjE).

<!-- /wp:paragraph -->

<!-- wp:paragraph -->

🔗 Vroeger, toen het internet nog in kaart gebracht kon worden op een landkaart, [werd de url bedacht](https://blog.cloudflare.com/the-history-of-the-url/).

<!-- /wp:paragraph -->

<!-- wp:paragraph -->

💰 [Not being an asshole will make you more money](https://www.atlassquats.com/post/not-being-an-asshole-will-make-you-more-money) en waarom je in een deal altijd naar de win-win moet zoeken.

<!-- /wp:paragraph -->

<!-- wp:paragraph -->

🤠 Niet zo erg als Corona, maar toch bloedirritant: [The Trouble With Tumbleweed](https://www.youtube.com/watch?v=hsWr_JWTZss&t=1s).

<!-- /wp:paragraph -->

<!-- wp:paragraph -->

👨‍🎨 Scherp je design skills een beetje aan met de volgende oefeningen: [Insanely fast redesign exercises](https://uxdesign.cc/insanely-fast-redesign-exercises-a813f53f211a).

<!-- /wp:paragraph -->

<!-- wp:paragraph -->

💡 [To grow as a designer, think beyond design](https://uxdesign.cc/to-grow-as-a-ux-designer-think-beyond-design-aee3674104c1) en lees over de waarde een brede ontwikkeling. Of je nu designer, developer, manager of koekenbakker bent.

<!-- /wp:paragraph -->

<!-- wp:paragraph -->

🦠 En wat de komende tijd heel belangrijk is: [FLATTEN THE CURVE](https://mobile.twitter.com/SiouxsieW/status/1236721200291655680). Alvast bedankt!

<!-- /wp:paragraph -->

<!-- wp:paragraph -->

Fijn weekend, hou je taai.

<!-- /wp:paragraph -->
