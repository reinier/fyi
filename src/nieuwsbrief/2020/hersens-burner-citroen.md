---
title: 'Hersens Burner Citroen'
description: ""
date: 2020-08-21
redirect_from: 
            - https://82procent.nl/2020/08/21/hersens-burner-citroen/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
permalink: /nieuwsbrief/zolder/hersens-burner-citroen/
---
<!-- wp:paragraph -->

Hi, Reinier hier,

<!-- /wp:paragraph -->

<!-- wp:paragraph -->

De vakantie zit er wat mij betreft weer op, dus je kunt vanaf vandaag weer elke week een nieuwe 82% in je inbox verwachten.

<!-- /wp:paragraph -->

<!-- wp:paragraph -->

**Huishoudelijke mededeling:** ik ben in te huren als product manager en/of design consultant. Na een freelance-sabbatical om me op ons nieuwe derde kind te richten jeuken mijn handen om weer aan de slag te gaan.

<!-- /wp:paragraph -->

<!-- wp:paragraph -->

Ben jij, je organisatie of iemand in je omgeving op zoek naar iemand als ik, schroom niet en neem contact op of [kijk eerst even op mijn website wat ik zoal gedaan heb](https://reinierladan.nl).

<!-- /wp:paragraph -->

<!-- wp:paragraph -->

✦ ✧ ✦

<!-- /wp:paragraph -->

<!-- wp:paragraph -->

Als ik m’n hersens even uit wil zitten, op een positieve manier, dan kijk of lees ik graag fictie. Dit waren de hoofdgerechten uit mijn mediadieet van de afgelopen maanden.

<!-- /wp:paragraph -->

<!-- wp:heading {"level":4} -->

#### 📗 [A Memory Called Empire](https://www.goodreads.com/book/show/37794149-a-memory-called-empire) (2019) ★★★★☆

<!-- /wp:heading -->

<!-- wp:paragraph -->

In dit sci-fi boek ontdek je door de ogen van een ambassadrice het reilen en zeilen van een imperium met meerdere sterrenstelsels. Haar voorganger is dood aangetroffen onder mysterieuze omstandigheden en ze draagt geheime technologie bij zich die niet in de handen van het imperium mag vallen. Haar volk, dat nog geen onderdeel van het imperium is, staat ook nog eens onder druk van de uitbreidingsdrift van het imperium.

<!-- /wp:paragraph -->

<!-- wp:paragraph -->

Goed geschreven, zet je aan het denken over tribalism en vol met politieke intrige. Mijn soort boek.

<!-- /wp:paragraph -->

<!-- wp:heading {"level":4} -->

#### 📗 [The Rithmatist](https://www.goodreads.com/book/show/22443261-the-rithmatist) (2014) ★★★★☆

<!-- /wp:heading -->

<!-- wp:paragraph -->

Een van de laatste boeken die ik nog niet had gelezen van mijn favoriete auteur [Brandon Sanderson](https://en.wikipedia.org/wiki/Brandon_Sanderson) is The Rithmatist. Ik kom er nog een andere keer op terug waarom het mijn favoriete auteur is, maar een paar redenen zijn zijn enorme productiviteit, de toegankelijkheid van zijn verhalen en de gedetailleerde en consistente werelden die hij beschrijft.

<!-- /wp:paragraph -->

<!-- wp:paragraph -->

In The Rithmatist volg je een jongen die alles weet over de rithmatisten, een uitverkoren groep mensen die krijttekeningen tot leven kunnen wekken. Hij is echter zelf geen rithmatist. Er verdwijnen steeds meer rithmatisten van de school waar hij op zit en hij krijgt de kans om mee te helpen in het onderzoek hiernaar.

<!-- /wp:paragraph -->

<!-- wp:paragraph -->

Het is een _young adult_ boek waar ik normaal gesproken niet zoveel mee heb, maar deze vond ik uiteindelijk toch erg goed. Het is geen standaard ‘jongen krijgt wat hij wil’ verhaal. Dat had ik ook niet van een Sanderson boek verwacht, maar ik was toch blij verrast.

<!-- /wp:paragraph -->

<!-- wp:heading {"level":4} -->

#### 📺 [Dark](https://www.imdb.com/title/tt5753856/) (Netflix, 2017-2020) ★★★★★

<!-- /wp:heading -->

<!-- wp:paragraph -->

Dark gaat over een Duits dorpje waar van alles aan de hand is. Niet zonder reden: een aantal gebeurtenissen in het dorpje hebben te maken met tijdreizen. Toch voelt het meer als een goed gemaakte drama dan een hardcore sci-fi verhaal. Dat doet echter niks af aan het sci-fi element.

<!-- /wp:paragraph -->

<!-- wp:paragraph -->

De makers hadden een compleet verhaal voor ogen toen ze aan seizoen 1 begonnen en hebben het verhaal, voor mij althans, perfect afgerond aan het eind van seizoen 3. En dat is best knap gezien het aantal karakters en tijdlijnen dat in de serie kriskras door elkaar loopt.

<!-- /wp:paragraph -->

<!-- wp:heading {"level":4} -->

#### 📺 [Devs](https://www.imdb.com/title/tt8134186/?ref_=fn_al_tt_1) (FX, 2020)★★★☆☆

<!-- /wp:heading -->

<!-- wp:paragraph -->

Ik ben blij dat ik deze serie over een megalomaan Silicon Valley project heb gezien, al viel het einde me vies tegen.

<!-- /wp:paragraph -->

<!-- wp:paragraph -->

De maker Alex Garland ken je misschien als de schrijver/regisseur van [Ex Machina](https://www.imdb.com/title/tt0470752/?ref_=nm_flmg_dr_3) en [Annihilation](https://www.imdb.com/title/tt2798920/?ref_=nm_flmg_dr_2). Hij weet hoe hij een creepy sfeer moet neerzetten en een filosofisch getint verhaal moet vertellen. Dat lukt hem ook in Devs, maar uiteindelijk viel voor mij de serie op het eind op z’n gat. Toch denk ik nog regelmatig terug aan de sfeer die er in de serie hangt en zal ik de serie ook niet zo snel vergeten.

<!-- /wp:paragraph -->

<!-- wp:heading {"level":4} -->

#### 📺 Watchmen (HBO, 2019) ★★★★★

<!-- /wp:heading -->

<!-- wp:paragraph -->

Voor nu zeg ik: **mijn favoriete tv-serie aller tijden**. Deze serie raakt zoveel juiste snaren in mij (superhelden, sci-fi, fantasy, spelen met tijd, plottwist, sterk acteerwerk, meta, laagjes, afgerond verhaal, maatschappijkritiek, etc. etc.) dat ik werkelijk van elke minuut heb genoten. Een beetje voorkennis van [de Watchmen graphic novel](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Ff%2Fwatchmen-the-deluxe-edition%2F9200000010228162%2F&name=Watchmen%20The%20Deluxe%20Edition%2C%20Alan%20Moore) maakt het verhaal een stuk toegankelijker, maar ook zonder die kennis kun je deze serie prima zien.

<!-- /wp:paragraph -->

<!-- wp:paragraph -->

Mocht je de serie gezien hebben, vergeet dan ook niet [de officiële podcast over de serie](https://www.hbo.com/watchmen/watchmen-listen-to-official-podcast) te beluisteren met de maker [Damon Lindelof](https://en.wikipedia.org/wiki/Damon_Lindelof) en interviewer [Craig Mazin](https://en.wikipedia.org/wiki/Craig_Mazin) (schrijver van [Chernobyl](https://www.imdb.com/title/tt7366338/)).

<!-- /wp:paragraph -->

<!-- wp:paragraph -->

📱

<!-- /wp:paragraph -->

<!-- wp:paragraph -->

Deze tip komt van [Joost Schellevis](https://twitter.com/Schellevis/status/1295960745625214976): omdat je tegenwoordig op wat meer plekken dan normaal je persoonlijke gegevens moet achterlaten kan je de behoefte hebben om valse informatie achter te laten. Ik snap dat. _Blijf met je poten van mijn persoonlijke gegevens af_ is mijn eerste gedachte als mensen een formulier voor persoonlijke gegevens onder mijn neus schuiven.

<!-- /wp:paragraph -->

<!-- wp:paragraph -->

Maar op die manier kan een restaurant je niet meer benaderen mocht er een Corona-gevalletje zijn geweest toen je daar niks vermoedend je [Lowlander 0% Wit](https://www.lowlander-beer.com/shop/0-wit/) (fantastisch biertje!) aan het drinken was.

<!-- /wp:paragraph -->

<!-- wp:paragraph -->

[Via Simyo](https://www.simyo.nl/prepaid) kun je voor 5 euro (niet maandelijks, maar éénmalig als prepay) een eSIM regelen. Een eSIM werkt in de meeste moderne Androids en iPhones als tweede nummer en je hebt er dus geen fysieke simkaart bij nodig. Een burnerphone ín je telefoon voor maar 5 euro. Ik vind dat een no-brainer.

<!-- /wp:paragraph -->

<!-- wp:heading {"level":3} -->

### In de glazen BOL

<!-- /wp:heading -->

<!-- wp:paragraph -->

_In de glazen BOL kun je zien wat je misschien nog van [BOL.com](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2F&name=de%20winkel%20van%20ons%20allemaal)nodig hebt. Door via deze links wat te kopen zorg je ervoor dat de 82% schoorsteen blijft roken._

<!-- /wp:paragraph -->

<!-- wp:paragraph -->

☕️ Als je een koffieliefhebber bent dan weet je dit misschien al: [de Hario V60 is _de_ koffie-dripper onder de koffie-drippers ](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Fp%2Fhario-v60-drip-decanter-02%2F9200000040262918%2F&name=Hario%20V60%20Drip%20Decanter%2002). En de handige decanter die je erbij krijgt staat niet verkeerd in je servieskast.

<!-- /wp:paragraph -->

<!-- wp:paragraph -->

🦸 Omdat ik de Watchmen tv-serie zo ontzettend fijn vond heb ik maar gelijk de [Watchmen graphic novel deluxe edition](https://partner.bol.com/click/click?p=2&t=url&s=1066120&f=TXL&url=https%3A%2F%2Fwww.bol.com%2Fnl%2Ff%2Fwatchmen-the-deluxe-edition%2F9200000010228162%2F&name=Watchmen%20The%20Deluxe%20Edition%2C%20Alan%20Moore) in huis gehaald.

<!-- /wp:paragraph -->

<!-- wp:paragraph -->

🍜 Ik kook vrij vaak en dan wil ik graag veel dingen kunnen wegen. Ik ben nou eenmaal precies. En als dan de batterij van de keukenweegschaal op is, dan is dat een klein drama. Dat nooit meer met [deze Brabantia keukenweegschaal](https://partner.bol.com/click/click?p=2&t=url&s=1066118&f=TXL&url=https%3A%2F%2Fwww.bol.com%2Fnl%2Fp%2Fbrabantia-tasty-keukenweegschaal-digitaal-met-dynamo-dark-grey%2F9200000106249005%2F&name=Brabantia%20Keukenweegschaal) die ik dit jaar voor mijn verjaardag heb gekregen. Wat een fijn ding! Je laadt hem eenvoudig op door de cirkel drie keer te draaien en je kunt wegen.

<!-- /wp:paragraph -->

<!-- wp:heading {"level":3} -->

### Verder nog interessant

<!-- /wp:heading -->

<!-- wp:paragraph -->

👶 Als ik ergens echt een hekel aan heb, dan is het oplichting van mensen die radeloos zijn. BOOS doet hier wat aan in de aflevering: [MAMAWORDEN.nl van ANNIC TEN DUIS verkoopt ONZIN aan KWETSBARE VROUWEN](https://www.youtube.com/watch?v=zrsx-aFMcj4&).

<!-- /wp:paragraph -->

<!-- wp:paragraph -->

🦠 [Meet the Long-Haulers, Whose Covid-19 Symptoms Last For Months](https://kottke.org/20/08/meet-the-long-haulers-whose-covid-19-symptoms-last-for-months) — Over mensen die al heel lang last hebben van Covid-19.

<!-- /wp:paragraph -->

<!-- wp:paragraph -->

🍋 Om echt lekkere limonade te maken heb je alleen een berg citroenen en een berg suiker nodig: ["State Fair" Lemonade - Best Lemonade Ever](https://www.youtube.com/watch?v=_YYF9vBLzGU)

<!-- /wp:paragraph -->

<!-- wp:paragraph -->

🖥 Applicaties leunen vaak op open source software met daarin heel wat afhankelijkheden. [Als je dit visueel voor je ziet](https://xkcd.com/2347/) snap je dat dit een sluimerend probleem is.

<!-- /wp:paragraph -->

<!-- wp:paragraph -->

🍎 _“I have a special assignment for you. Your boss doesn’t know about it. You’ll help two engineers from the US Department of Energy build a special iPod. Report only to me.”_ zo begint het verhaal van [de Top Secret iPod](https://tidbits.com/2020/08/17/the-case-of-the-top-secret-ipod/).

<!-- /wp:paragraph -->

<!-- wp:paragraph -->

📖 [En mijn zine natuurlijk over het upgraden van je todolijst](https://mindermaarbeter.nl/zine-heldere-instructies-van-jezelf-aan-jezelf/) naar een set heldere instructies zodat je met meer motivatie aan de slag kunt. Het resultaat is **meer concentratie en aandacht voor de dingen die nú belangrijk zijn** in plaats van de dingen die _later_ pas belangrijk zijn.

<!-- /wp:paragraph -->

<!-- wp:block {"ref":214} /-->
