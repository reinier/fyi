---
title: 'Hedge Gross GameStop'
description: ""
date: 2021-01-29
redirect_from: 
            - https://82procent.nl/2021/01/29/hedge-gross-gamestop/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
---
<!-- wp:paragraph -->

Hi, Reinier hier,

<!-- /wp:paragraph -->

<!-- wp:paragraph -->

Stel dat de wereld nog maar uit 1 dorp bestond met de naam Dorp. En in Dorp houden ze van gitaarspelen. Er is tevens een levendige handel in gitaren dus fluctueert de prijs van een gitaar in Dorp. Er zijn ook maar 50 gitaren in het dorp.

<!-- /wp:paragraph -->

<!-- wp:paragraph -->

Ineens is daar Hans Hedge. Hij ziet dat de laatste tijd veel meer met de trommel wordt gespeeld dan met de gitaar. Kortom, de gitaar raakt langzaam uit de gratie in Dorp.

<!-- /wp:paragraph -->

<!-- wp:paragraph -->

Om met dit inzicht geld te verdienen, verzint hij een plan. Hij leent alle 50 gitaren in Dorp met de belofte dat hij ze na drie maanden weer teruggeeft. Hij geeft daar een vergoeding van 10 euro voor. Vinden de mensen een prima deal, want ze zijn de komende maanden nog druk met hun trommels. De prijs van een gitaar is op dat moment 100 euro.

<!-- /wp:paragraph -->

<!-- wp:paragraph -->

Vervolgens zijn er nog genoeg mensen in het dorp die de trommel-rage nog niet hebben ontdekt, en daar verkoopt Hans de gitaren aan voor 100 euro per stuk.

<!-- /wp:paragraph -->

<!-- wp:paragraph -->

Wat een sukkels, denkt Hans. Als die mensen de trommel hebben ontdekt wil niemand in Dorp meer gitaarspelen, en daarom gokt Hans erop dat hij de gitaren voor een prikkie terug kan kopen. 20 euro schat hij in. Dan maakt hij toch mooi 80 euro (min dat tientje aan de leners van de gitaren) winst in drie maanden.

<!-- /wp:paragraph -->

<!-- wp:paragraph -->

Dit is echter nog niet genoeg voor Hans. Hans is hebberig. Hij speelt het voor elkaar om de geleende gitaren die hij heeft verkocht weer terug te lenen van de nieuwe kopers. En er is nog een laatste groepje mensen in het dorp wat best een gitaar wilt kopen voor 100 euro per stuk.

<!-- /wp:paragraph -->

<!-- wp:paragraph -->

Korte resume: Hans heeft 100 keer een gitaar geleend én verkocht. Hij kan hier lekker aan verdienen als zijn voorspelling uitkomt dat de prijs van gitaren in Dorp gaat dalen. 100 euro van de verkoop, min 10 euro als vergoeding voor het lenen. 100 x 90 = 9.000 euro.

<!-- /wp:paragraph -->

<!-- wp:paragraph -->

Als hij de gitaren terugkoopt over drie maanden (kost hem naar verwachting 100 x 20 = 2.000 euro) en zijn afspraak nakomt om de gitaren aan hun eigenaren terug te geven, dan verdient hij dus 9.000 - 2.000 = 7.000 euro. Niet slecht voor drie maanden niks doen. Want zo is Hans, hij ziet altijd manieren om geld te verdienen zonder nuttig te zijn voor Dorp.

<!-- /wp:paragraph -->

<!-- wp:image {"sizeSlug":"large"} -->

![](./img/media-LFqxF9yF8sRry-giphy.gif)

<!-- /wp:image -->

<!-- wp:paragraph -->

Na een maand of twee krijgt Hans zijn buurvrouw Sofie echter lucht van deze constructie. Ze beseft dat Hans meer gitaren heeft geleend dan dat hij terug kan kopen en dat hij voor welke prijs dan ook de gitaren móet terugkopen om zijn afspraken na te komen. Op dat moment zijn de gitaren in Dorp in prijs gezakt naar 50 euro door de trommel-rage.

<!-- /wp:paragraph -->

<!-- wp:paragraph -->

Sofie begint met het opkopen van gitaren. Sofie vind Hans maar een vervelende vent, dus bij elke aankoop vertelt ze het verhaal over Hans en zijn benarde positie. Meer mensen krijgen er lucht van en gaan ook gitaren kopen. Door deze gitarenkoopgekte stijgt de prijs van gitaren in Dorp naar 150 euro. En daar stopt het niet. Iedereen beseft dat Hans over een maand álle gitaren op móet kopen wil hij aan zijn afspraken voldoen.

<!-- /wp:paragraph -->

<!-- wp:paragraph -->

Een gitaar in Dorp kost nu 200 euro en op dit punt in het verhaal zitten we nu [in onze eigen wereld als gitaren aandelen GameStop zijn](https://www.vice.com/en/article/pkdvgy/send-this-to-anyone-who-wants-to-know-wtf-is-up-with-gamestop-stock), Hans een Hedge Fonds is en Sofie [een groep Redittors](https://www.reddit.com/r/wallstreetbets/) die als een gek aandelen GameStop zijn gaan kopen.

<!-- /wp:paragraph -->

<!-- wp:paragraph -->

Dan is er in het echte verhaal ook nog plaats voor de app RobinHood, waar je zonder transactiekosten aandelen kunt kopen. [Maar die zitten schijnbaar vuistdiep met hun verdienmodel in de Hedge Fondsen](https://www.theverge.com/2021/1/28/22254102/robinhood-gamestop-bloc-stock-purchase-amc-reddit-wsb) en probeerde deze gekte dus te stoppen.

<!-- /wp:paragraph -->

<!-- wp:paragraph -->

[In dit Twitterdraadje van Josh Gross vind je de geschiedenis van deze GameStop gekte](https://twitter.com/endtwist/status/1354547622133051393) en hoe een Redittor jaren voor gek werd verklaard om zijn voorspelling dat dit ging gebeuren.

<!-- /wp:paragraph -->

<!-- wp:paragraph -->

Wat ook bij dit verhaal op z’n plaats is, is een stukje maatschappijkritiek over beide zijden van deze bizarre financiële gebeurtenis.

<!-- /wp:paragraph -->

<!-- wp:quote -->

> There is, suffice to say, a lot to unpack here. Once again, the real and virtual worlds are blurred beyond recognition. “Jokerfied”, pandemic-bored redditors moving markets for the lulz, or because they hate bankers and other “globalists”, possibly making millions of dollars on a joke.

<!-- /wp:quote -->

<!-- wp:paragraph -->

[Gamestop nihilism](https://flickerfusion.com/2021/01/25/gamestop-nihilism/)

<!-- /wp:paragraph -->

<!-- wp:paragraph -->

En mocht je op zoek zijn naar een nieuwe Hans om te grazen te nemen? [High Short Interest](https://www.highshortinterest.com/all/) houdt bij van welke aandelen er veel te veel geleend en doorverkocht zijn.

<!-- /wp:paragraph -->

<!-- wp:heading {"level":3} -->

### WVTTK

<!-- /wp:heading -->

<!-- wp:list -->

- [Hoe je klinkt als je Nederlands-Engels praat](https://twitter.com/rogierbak/status/1354735852765773825). Ei kit joe not.
- [De trailer voor de nieuwe Disney-film Raya and the Last Dragon](https://www.tor.com/2021/01/26/meet-the-dragon-sisu-in-the-raya-and-the-last-dragon-trailer/) ziet er indrukwekkend uit!
- [Zie hier hoe één cel een salamander wordt](https://youtube.com/watch?v=SEejivHRIbE&feature=share). Wow.
- [Draadje met totaal mislukte wassenbeelden](https://twitter.com/WyattDuncan/status/1353811399542099969). For the lulz.
- [A comprehensive list of UX design methods & deliverables](https://uxdesign.cc/a-comprehensive-list-of-ux-design-methods-deliverables-2021-2feb3e70e168). Altijd handig.

<!-- /wp:list -->
