---
title: 'Glitch Zwart Feedback'
description: ""
published: 2019-04-19
redirect_from: 
            - https://82procent.nl/2019/04/19/glitch-zwart-feedback/
categories: "Nieuwsbrief"
tags: nieuwsbrief	
layout: layouts/post.njk
hero: ../../../defaultHero.jpg
---
Hi, Reinier hier,

[Glitch](https://www.glitch.show), de podcast die ik samen met [David](https://twitter.com/davidlinssen) en [Joost](https://twitter.com/joostholthuis) ben gestart drie jaar geleden, gaat een nieuwe serie in waarin ik [in de eerste aflevering meepraat over de moeizame interactie tussen mens en machine](https://www.glitch.show/16). Het woord ethiek mocht niet vallen maar daar kan ik natuurlijk helemaal niks mee. Als vast panellid ben ik de rest van deze serie niet meer te horen maar ik kijk er wel naar uit om de nieuwe afleveringen te luisteren.

☄️

De eerste foto van [het EHT zwarte gat](https://eventhorizontelescope.org/home) ging snel de ronde op internet en waarschijnlijk heeft het merendeel van de mensen enkel die afbeelding gezien. Dat is jammer want er gaat zoveel meer schuil achter die foto.

Wat bijvoorbeeld fascinerend is aan de afbeelding is dat er geen zichtbaar licht te zien is. Wat je ziet zijn radiofrequenties die zijn ingekleurd. Eigenlijk is de afbeelding “niet echt” en enkel een representatie van opgevangen data. Maar dat is licht eigenlijk ook als het wordt gefotografeerd…

Meer achtergrond bij de afbeelding en zwarte gaten in het algemeen:

- [How to Understand the Image of a Black Hole](https://www.youtube.com/watch?v=zUyH3XhpLTo&feature=youtu.be)
- [Kip Thorne - Why Black Holes Are Astonishing](https://www.youtube.com/watch?v=oj1AfkPQa6M&feature=youtu.be)
- [Episode 24: Kip Thorne on Gravitational Waves, Time Travel, and Interstellar](https://www.preposterousuniverse.com/podcast/2018/11/26/episode-24-kip-thorne-on-gravitational-waves-time-travel-and-interstellar/)
- [Astronomers capture first image of a black hole](https://nsf.gov/news/news_summ.jsp?cntn_id=298276)

Ik leerde erg veel over _positive_ en _negative feedback loops_ (in het Nederlands: positieve/negatieve terugkoppeling) door [deze video over de huidige ‘oneerlijke’ staat van Formule 1](https://youtu.be/QiS_FK9FEz4).

Zo besefte ik door de video dat een positieve terugkoppeling niet persé een positief resultaat heeft. Een positieve terugkoppeling is kort gezegd een proces waarin het proces versterkt wordt door de uitkomst van datzelfde proces. En daar kan de uitkomst best negatief van uitpakken.

Een negatieve terugkoppeling heeft juist een nulstaat als uitkomst en brengt alles altijd weer terug naar een evenwichtige situatie. Het in stand houden van lichaamstemperatuur is een voorbeeld van een negatieve terugkoppeling. Als je het koud hebt ga je trillen waardoor je lichaam opwarmt. Als je het warm hebt ga je zweten wat je lichaam weer afkoelt.

Terug naar de positieve terugkoppeling. In de F1 zorgt die terugkoppeling er namelijk voor dat er maar 1 a 2 topteams zijn die constant alle prijzen weten te pakken. Als je namelijk wint krijg je meer geld om weer te investeren in het volgende seizoen. En je had al een voorsprong waardoor je voorsprong alleen maar groter wordt.

Dit kan uiteindelijk weer rechtgetrokken worden door regelgeving, maar daar is dus een aanpassing van buitenaf voor nodig. In het F1 systeem zelf zit een positieve terugkoppeling waarvan de uitkomst, voor een echte sportliefhebber, negatief is.

Ik heb het vermoeden dat er in heel veel situaties en omstandigheden positieve terugkoppelingen besloten liggen die blijvende ellende veroorzaken.

### Oproepjes

- Ben je nog steeds aan het betalen met je privacy voor je e-mail? Stop daar gewoon mee en betaal voor een [fatsoenlijke e-maildienst zoals Fastmail](https://www.fastmail.com/?STKI=16948328). Super easy in gebruik en je betaalt niet met je ziel.
- [Domeinnaam te koop: qs.io](https://qs.io)

**Zelf een oproepje plaatsen?** Voor maar een tientje laat je je oproepje lezen aan _de meer dan 1000 intelligente en geïnteresseerde lezers van de 82% nieuwsbrief_.

[Plaats een oproepje in een volgende editie](https://forms.82procent.nl)

### OH Op Twitter

> Client: We just want you to do your thing!

> _Does Thing_

> Client: So we like the thing, but it’s not very similar to this really specific thing we found on the Internet but didn’t show you that we hoped you would perfectly recreate.

— [Jessica Hische 01:38 - 16 apr. 2019](https://twitter.com/jessicahische/status/1117935357788479488)

### Nog meer om je goede vrijdag wat kleur te geven

- [Microsimulation of Traffic Flow](http://traffic-simulation.de/ring.html)
- [15 Months of Fresh Hell Inside Facebook](https://www.wired.com/story/facebook-mark-zuckerberg-15-months-of-fresh-hell/)
- [Mark Zuckerberg leveraged Facebook user data to fight rivals and help friends, leaked documents show](https://www.nbcnews.com/tech/social-media/mark-zuckerberg-leveraged-facebook-user-data-fight-rivals-help-friends-n994706)
- [Front-end Developer Handbook 2019](https://frontendmasters.com/books/front-end-handbook/2019/)
- [Stepping away from Sass](https://cathydutton.co.uk/posts/why-i-stopped-using-sass/)
- [Follow-up: I found two identical packs of Skittles, among 468 packs with a total of 27,740 Skittles](https://possiblywrong.wordpress.com/2019/04/06/follow-up-i-found-two-identical-packs-of-skittles-among-468-packs-with-a-total-of-27740-skittles/)
- [Why software projects take longer than you think](https://erikbern.com/2019/04/15/why-software-projects-take-longer-than-you-think-a-statistical-model.html)
