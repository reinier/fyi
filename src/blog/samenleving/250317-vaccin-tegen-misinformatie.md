---
title: "Vaccin tegen desinformatie"
socialPreview: Links roept eigen populisten ter verantwoording, bij rechts krijgen de eigen populisten vrij baan. Zo gaat dat.
date: 2025-03-17T19:35
---

Talloze onderzoeken tonen aan dat rechtse populisten veel meer desinformatie verspreiden dan linkse populisten. Wat ook opvalt: linkse mensen zijn geneigd hun eigen populisten op deze onzin aan te spreken, terwijl aan de rechterkant een ongemakkelijke stilte valt als er weer eens een nepnieuwtjesbom ontploft.

Dit kwam ter sprake in [een aflevering van de podcast *FTM Interviewt* met Sander van der Linden](https://www.ftm.nl/artikelen/ftm-interviewt-sander-van-der-linden?share=Gl9MNmHtrnnZhyhuaz4HMRbQRIJdyiHRu17gU8am/krObBNy0t++3uOj431fEko%3D). Hij is de auteur van *[Foolproof: Why Misinformation Infects Our Minds and How To Build Immunity](https://app.thestorygraph.com/books/939293bf-eecb-447d-b1cd-30d55f7067a8)*. De titel zegt het al: desinformatie werkt als een virus en we kunnen ons ertegen wapenen.

Van der Linden laat zien hoe nepnieuws zich verspreidt en wat we kunnen doen om onszelf en anderen daartegen te beschermen.
