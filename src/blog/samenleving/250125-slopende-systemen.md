---
title: Slopende systemen
socialPreview: De barsten en grenzen van diverse systemen beginnen zichtbaar te worden. Wat gaan we er aan doen?
date: 2025-01-25T10:50
tags:
  - bigtech 
---

Er zijn een hoop systemen die wij mensen hebben opgetuigd die niet in het voordeel zijn van ons allemaal. Deze systemen verrijken een zeer select aantal mensen maar slopen de rest.

Zo heeft ondertussen de helft van de mensen op de wereld overgewicht ([Het Uur met voedingswetenschapper Jaap Seidell](https://www.nrc.nl/nieuws/2025/01/17/voedingswetenschapper-jaap-seidell-over-de-gezondheid-van-nederland-en-hoe-deze-beter-kan-a4879906?t=1737791764) gaat hier grotendeels over). En meer dan een miljard mensen hebben op dit moment een verhoogd risico op calamiteiten door klimaatverandering. We beginnen de grenzen en de barsten te zien van de systemen die we hebben opgetuigd om een klein deel van de wereld welvaart te geven.

Een ander systeem dat ons vooral mentaal sloopt is Big Tech met z’n algoritmes en ‘social’ media.

Marleen Stikker is al meer dan 30 jaar bezig met de digitale systemen die vervlochten zijn met onze samenleving en heeft dit systeem goed op de korrel. [Hierover praat Marleen in Het Uur met Pieter van der Wielen](https://www.nrc.nl/nieuws/2025/01/24/internetpionier-marleen-stikker-over-de-gevaren-van-big-tech-a4880776?t=1737796009).

Een lichtpuntje dat ik zie is dat steeds meer mensen zich bewust zijn van het idiote systeem dat is opgetuigd ter verrijking van een paar witte mannen en hun entourage. [Social media zien een afname in gebruikers](https://nos.nl/artikel/2553163-x-verliest-bijna-half-miljoen-gebruikers-maar-gebruik-wordt-intensiever). Jammer alleen dat de mensen (of de bots?) die achterblijven nog vaker in hun toeter gaan roepen. Hopelijk als een stel verloren stervelingen in de woestijn.