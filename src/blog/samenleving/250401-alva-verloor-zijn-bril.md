---
title: "Alva verloor zijn bril"
socialPreview: "1 april is eigenlijk nooit leuk, behalve als je in Brielle naar school gaat."
date: 2025-04-01T20:15
---

Ik heb niet zoveel met 1 april. Het enige positieve aan 1 april was dat ik op de middelbare school vrij had op die dag. In [Brielle](https://nl.wikipedia.org/wiki/Brielle) vieren ze namelijk de bevrijding van de stad door de Watergeuzen op die dag. Geen grap.

Maar dat wist je waarschijnlijk al, want een hoop mensen denken dat de bevrijding van Brielle [zelfs de oorsprong is van 1-aprilgrappen](https://nl.wikipedia.org/wiki/1_aprilgrap). Dat ze in andere landen ook 1-aprilgrappen maken, zien ze dan voor het gemak even over het hoofd.

En grappen maken in het buitenland doen ze zeker. Zo vond ik deze wel erg grappig. Maar je hebt 'm waarschijnlijk ook al wel gezien, want de video heeft al bijna 140 miljoen views! Geen grap.

[Math Professor Fixes Projector Screen (April Fools Prank)](https://m.youtube.com/watch?v=Z9NQatne0xg)