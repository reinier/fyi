---
title: "Inlichtingendienst voor de goede zaak"
socialPreview: "Niet alleen de overheid heeft behoefte aan inlichtingen."
date: 2025-04-07T19:50
---

[Deze interessante aflevering van de podcast Follow the Money interviewt gaat over Justice for Prosperity](https://www.ftm.nl/artikelen/sjabloon-ftm-interviewt-jelle-postma-justice-for-prosperity?share=FXtI35lEQm7n4WonaQovoVN0IX2Xz8B88uqMhnGSR34Qkqzgsi4%2BvKYch0Gp%2Br0%3D). Harm Ede Botje praat hierin met Jelle Postma, directeur van Justice for Prosperity, over het werk van zijn organisatie én over zijn persoonlijke drijfveren.

Jelle schetst hoe rechts-populistische politici bewust angst en verdeeldheid zaaien om aan populariteit te winnen. Ze maken minderheden – van migranten tot LHBTI+ gemeenschappen – tot zondebok, vergelijkbaar met hoe in de jaren dertig Joden werden aangewezen als schuldigen voor maatschappelijke problemen.

Justice for Prosperity verzamelt publieke data, maar zet ook informanten in om bijeenkomsten bij te wonen, bijvoorbeeld waar politici als Orbán en Wilders spreken. Juist bij bijeenkomsten waar de organisatie zelf niet welkom is, proberen ze inzicht te krijgen in de besproken thema’s.

Grofweg richt Justice for Prosperity zich op vier groepen die een bedreiging vormen voor de democratie:

- Ultra-conservatieven
- Extreem-rechts
- Extremisten en influencers
- Oligarchen

Postma onthult hoe invloedrijke buitenlandse spelers – van gefortuneerde Russische oligarchen tot Amerikaanse religieus-conservatieve lobby’s – deze bewegingen voeden met geld en steun. Miljoenen dollars en euro’s vloeien vanuit de Verenigde Staten en Rusland naar Europese organisaties die zich verzetten tegen bijvoorbeeld abortusrechten en gendergelijkheid.

Zijn boodschap en missie zijn helder: alleen door kennis te delen en krachten te bundelen kunnen we de gecoördineerde aanvallen van populisten, oligarchen en ultraconservatieven effectief counteren en onze democratische waarden beschermen.

Zeker het beluisteren waard!
