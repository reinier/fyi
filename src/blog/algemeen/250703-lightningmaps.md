---
title: Het ging tekeer met 250 inslagen per minuut
socialPreview: LightningMaps en Blitzortung.org brengen realtime blikseminslagen in kaart over de hele wereld.
date: 2025-07-03T19:35
tags: 
  - weer
  - bliksem
  - opendata
---

Het ging behoorlijk tekeer boven Oost-Nederland deze week: hagel, storm en vooral ook veel bliksem. Comfortabel in de trein in het westen van Nederland volgde ik wat berichtgeving hierover en kwam deze handige tool tegen:

[LightningMaps.org](https://www.lightningmaps.org/?lang=en#m=oss;t=3;s=0;o=0;b=;ts=0;y=52.2631;x=5.1279;z=10;d=7;dl=5;dc=0;)

Je kunt daar realtime zien waar de bliksem inslaat. Dit doen ze door data te gebruiken van Blitzortung.org. Dat is een wereldwijd non-profitnetwerk van vrijwilligers die met eigen VLF-ontvangers signalen oppikken en deze data delen.

Elke aangesloten ontvanger pikt de elektromagnetische pulsen (sferics) op die een onweersontlading veroorzaakt. Door exact te timen wanneer het signaal bij verschillende stations binnenkomt, kan de server de positie berekenen met een nauwkeurigheid van enkele honderden meters tot enkele kilometers.

En deze week zag ik op de kaart van LightningMaps dat het met meer dan 250 inslagen per minuut tekeer ging boven Oost-Nederland.

Het internet blijft me verbazen.
