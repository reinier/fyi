---
title: Mijn geheim voor een snelle noodlemaaltijd
socialPreview: Snel iets gezonds en smakelijks op tafel zetten is niet ingewikkeld. Met noodles al helemaal niet.
description: Meestal een keer in de week maak ik een simpel noodlegerecht klaar.
date: 2025-03-04T17:10
tags: eten
---

Meestal een keer in de week maak ik een simpel noodlegerecht klaar. Ik begin met een knoflook-, gember- en uienmengsel in een wok, bak er dan wat groenten bij en voeg vervolgens wat vegetarische proteïne toe.

Tijdens het bakken maak ik ook de noedels gaar en gooi ik ze vervolgens in de wok. Ik voeg een zelfgemaakte "woksaus" toe, roer alles door elkaar, en binnen 20 minuten is de maaltijd klaar. Vaak gooi ik er als laatste nog een handje gebrande cashewnoten of pinda’s over.

Mijn eigen stappenplan om deze noodlemaaltijd divers te serveren:

Kies ongeveer 4 groenten:

- Wortel
- Bimi
- Broccoli
- Bosui
- Rode ui
- Dun gesneden spitskool / Chinese kool
- Paprika
- Paksoi
- Sugarsnaps
- Sperziebonen / haricots verts

Kies een proteïne:

- Paddenstoelen
- (Gerookte) Tofu
- Vegetarische kip of "vegetarische reepjes"
- Vegetarische balletjes

Zelf woksaus maken:

- 2 eetlepels sojasaus
- 1 eetlepel rijstazijn
- 1 eetlepel ahornsiroop

of:

- 2 eetlepels sojasaus
- 1 eetlepel rijstazijn
- 1/2 eetlepel sesamolie
- 1 eetlepel gochujang

Met de woksaus experimenteer ik ook vaak, dus ga lekker je gang!

Eet smakelijk.
