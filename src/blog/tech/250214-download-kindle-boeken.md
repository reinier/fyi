---
title: Download NU je Kindle-boeken
socialPreview: Amazon gaat het je moeilijker maken om je gekochte boeken in je eigendom te houden.
date: 2025-02-14T10:50
tags:
  - kindle
  - amazon
  - bigtech
---

Een tijdje geleden [liet ik al vallen](https://reinier.fyi/blog/tech/250130-dag-audible/) dat ik op zoek ben naar alternatieven voor Audible. Voorlopig ben ik uitgekomen bij [Storytel](https://storytel.com/).

Als alternatief voor Amazon Kindle heb ik (om eens te proberen) een boek gekocht in het Kobo-ecosysteem (via bol.com). Daarover later meer.

Amazon heeft ervoor gezorgd dat ik vaart maak met het veiligstellen van alle boeken die ik daar de afgelopen 15 jaar heb gekocht. [Ze gaan het je namelijk moeilijker maken om je aangeschafte Kindle-boeken te downloaden](https://goodereader.com/blog/kindle/amazon-removing-download-and-transfer-on-the-kindle-feb-26th).

Na het lezen van dat bericht heb ik meteen gezorgd dat mijn boeken veilig op mâ€™n computer staan. Mogelijk haal ik de DRM er ook nog af, zodat ik de boeken in de toekomst platformvrij kan lezen.

Ik heb daar deze tool voor gebruikt: [treetrum/amazon-kindle-bulk-downloader](https://github.com/treetrum/amazon-kindle-bulk-downloader/tree/main). Je moet een beetje kennis hebben van hoe je de configuratie van code aanpast en wat `npm` is, maar verder is het vrij eenvoudig. En als je ermee aan de slag gaat: zet `--manualAuth` op `true`, zodat je je Amazon-credentials niet in de tool hoeft te stoppen.
