---
title: "Vloeibaar glas in je iPhone"
socialPreview: "Apple introduceert Liquid Glass: mooi, maar is het wel zo toegankelijk?" 
date: 2025-06-12T17:00
---

Liquid Glass is een nieuw digitaal materiaal dat vanaf de herfst toonaangevend zal zijn in alle Apple-producten. Het zal de interface op je telefoon, tablet en laptop overnemen—mits je een product van Apple hebt, uiteraard.

Direct na de aankondiging zagen veel designers al dat dit nieuwe materiaal voor flink wat toegankelijkheidsproblemen kan zorgen. Labels op knoppen kunnen in allerlei situaties slecht tot zelfs helemaal niet leesbaar worden.

Na het bekijken van deze uitgebreide presentatie van Apple, waarin ze diep ingaan op wat het ‘materiaal’ is en wat het kan, heb ik wat meer vertrouwen gekregen dat het goedkomt. Er zijn bovendien diverse toegankelijkheidsopties die je als gebruiker kunt inschakelen om de leesbaarheid onder alle omstandigheden te waarborgen.

Voor alle soorten nerds een mooi inkijkje in hoe de nerds van Apple de diepte in gaan: [WWDC25 - Meet Liquid Glass](https://www.youtube.com/watch?v=IrGYUq1mklk)
