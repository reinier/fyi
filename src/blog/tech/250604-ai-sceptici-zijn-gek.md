---
title: AI-sceptici zijn gek
socialPreview: "Deze Thomas legt uit wat de kracht van LLMs tegenwoordig is voor programmeurs, maar hij vergeet de toekomst." 
date: 2025-06-04T19:40
---

> People coding with LLMs today use agents. Agents get to poke around your codebase on their own. They author files directly. They run tools. They compile code, run tests, and iterate on the results.

Uit: [My AI Skeptic Friends Are All Nuts](https://fly.io/blog/youre-all-nuts/)

Interessante titel natuurlijk, en schrijver Thomas laat helder zien wat LLM’s vandaag de dag kunnen betekenen voor het programmeren van software.

Waar het in zijn betoog helaas misgaat, is dat hij volledig leunt op de verantwoordelijkheid van degene die de AI-agent aan het werk zet — zonder ook maar enigszins te reflecteren op de vraag *hoe* die verantwoordelijke genoeg kennis en ervaring zou moeten hebben om de controle te behouden over wat die agent doet.

De huidige generatie programmeurs lukt dat waarschijnlijk nog wel. Maar wat als je als zij-instromer lekker aan het vibe-coden bent? Of als je tijdens je opleiding al leert werken met AI-agents? Hoe herken je dan nog de fouten die een AI maakt? Hoe houden we over vijf, tien, of misschien zelfs één jaar nog grip op die vibe-coding agents?
