---
title: Mijn geworstel met AI
socialPreview: De AI geest is uit de fles, en dat zet me constant aan het denken.
date: 2025-01-16T06:50
tags:
  - ai
---

Ik denk veel na over AI, maar schrijf er niet zoveel over. Ik vind het een lastig onderwerp. Het baart me vooral zorgen, omdat …

- … het [enorme hoeveelheden energie](https://www.technologyreview.com/2019/06/06/239031/training-a-single-ai-model-can-emit-as-much-carbon-as-five-cars-in-their-lifetimes/) verbruikt (krankzinnig veel).
- … het een [verschuiving in ons werk](https://www.nexford.edu/insights/how-will-ai-affect-jobs) gaat veroorzaken waarbij de gevolgen nog niet te overzien zijn.
- … de aandeelhouders in AI enorm veel geld en macht (o.a. in de vorm [van privacygevoelige info](https://www.fastcompany.com/90871955/how-generative-ai-is-changing-surveillance-capitalism)) gaan vergaren.

Dit blog is voor zeker 82% AI-loos. Ik research weleens documenten via AI, vraag AI om bronnen bij mijn aannames te geven, en heb AI gebruikt in de migratie van de software waarmee het blog is gemaakt (Eleventy versie 2 naar versie 3). En dat is ook waarom ik ermee stoei: het heeft zeker z’n nut (in tegenstelling tot cryptomuntjes) en het wordt steeds nuttiger en nuttiger. 

En omdat het nuttig en waardevol is, gaan de (op z'n minst) drie problemen waar ik mee stoei alleen maar groeien en groeien.

De geest is uit de fles, het is niet te stoppen. 