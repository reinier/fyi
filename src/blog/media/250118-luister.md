---
title: Boeken lezen en luisteren
socialPreview: Over boeken lezen, luisteren, welke boeken, waar, wanneer, en een cliffhanger.
description: Ik luister meer boeken dan dat ik ze lees. Vorig jaar luisterde ik 14 van de 24 boeken die ik heb gelezen, en dat heeft een praktische oorzaak.
date: 2025-01-18T08:50
---

Ik luister meer boeken dan dat ik ze lees. Vorig jaar luisterde ik 14 van de 24 boeken die ik heb “gelezen”. Daar kies ik mijn boeken ook op uit.

Een episch verhaal met meerdere perspectieven? Voor mij niet geschikt om te luisteren. Het non-lineaire karakter van audio werkt dan niet voor me. Tijdens het luisteren mis ik weleens een stukje – omdat mijn gedachten afdwalen of er is drukte in het verkeer. Als ik dan op de fiets zit of de afwas doe is er geen simpele manier om even terug te spoelen.

Bij een ‘fysiek’ boek (digitaal via eInk) ligt dat anders. Je kunt je snelheid aanpassen, terugbladeren, woorden opzoeken. Dat soort controle mis ik bij audio.

Toch zorgt die mix van lezen en luisteren ervoor dat ik altijd met minstens twee boeken tegelijk bezig ben. Ik zoek daarbij contract op: een detective naast epische fantasy, of hardcore sci-fi tegenover een Orc die een koffiezaak opent. Voor mij werkt dit systeem uitstekend.

De reden dat ik meer luister dan lees, heeft een praktische reden. Op werkdagen luister ik vaak een flinke tijd tijdens het woon-werkverkeer, op de fiets of in de auto. Lezen doe ik dan alleen ’s avonds in bed, hooguit een half uur. In het weekend lees ik weer wat meer en komt het een beetje in balans.

Die mix geeft me een mooie afwisseling door het jaar heen. De complexe, diepgaande boeken lees ik het liefst, terwijl ik bij luisterboeken de voorkeur geef aan luchtigere verhalen.

Morgen vertel ik welk genre zich daar perfect voor leent.