---
title: "Fantastische schrijfster: N. K. Jemisin"
socialPreview: Als eerste in de serie Fantastische Schrijfsters is N. K. Jemisin aan de beurt.
date: 2025-02-21T13:55
tags:
  - boeken
  - nkjemisin
  - fantastische-schrijfsters
  - sciencefiction
---

!["Broken earth trilogie boek covers"](/images/blog/broken-earth.jpg)

De wereld krijgt al genoeg verhalen vanuit het perspectief van de witte heteroman. Daarom ben ik jaren geleden bewust op zoek gegaan naar boeken van (niet-witte) vrouwelijke auteurs – en dat is een van de beste leesbeslissingen die ik ooit heb genomen.

De komende tijd ga ik zo nu en dan een van die schrijfsters uitlichten en je meenemen in waarom ik haar boeken zo waardeer.

Ik ben van plan minimaal deze schrijfsters uit te lichten: Mary Robinette Kowal, Arkady Martine, Ann Leckie, Rebecca Roanhorse en Alix E. Harrow.

Ik denk dat zelfs notoire sci-fi- en fantasy-haters deze boeken toch zullen waarderen, dus probeer er eens een als mijn omschrijving je aanspreekt.

Vandaag begin ik met N. K. Jemisin. Ze schrijft epische fantasy met de vibe van sciencefiction. Of gewoon sciencefiction met een vleugje fantasy.

Wat me is bijgebleven van de *Broken Earth*-trilogie is de onverbiddelijke wereld waarin het zich afspeelt. En toch zien de personages reden genoeg om door te zetten, om er wat van te maken in barre tijden. Jemisin zet een geloofwaardige wereld neer en doet dat met heel mooi geschreven tekst. Elk woord staat er bewust, en dat voel je.

Elk boek uit de trilogie won een Hugo Award – een unieke prestatie.

- [The Fifth Season](https://app.thestorygraph.com/books/aa748058-6909-45bf-a297-32e77fc2fd62) (*Broken Earth* Trilogy #1)
- [The Obelisk Gate](https://app.thestorygraph.com/books/260e8694-c479-4e96-be17-59064d22ff3b) (*Broken Earth* Trilogy #2)
- [The Stone Sky](https://app.thestorygraph.com/books/64e67b90-20c3-40e3-b250-fe89907f6be5) (*Broken Earth* Trilogy #3)

