---
title: Tim Ferris in gesprek met Brandon Sanderson
socialPreview: Tim praat met Brandon over ondernemerschap, productiviteit en de succesvolste Kickstarter ooit
date: 2025-02-17T19:30
tags:
  - timferris
  - brandonsanderson
  - kickstarter
---

Brandon Sanderson is een van de populairste fantasy-schrijvers van dit moment. Het record van de hoogste opbrengst van een Kickstarter-campagne staat op zijn naam. Met gemak heeft hij alle innovatieve gadgets op Kickstarter verslagen—met vier fantasyboeken. Bi-zar.

Het is dan ook niet zo gek dat Tim Ferris af en toe als een fanboy aan de lippen van Brandon hangt in het interview dat hij laatst met hem heeft opgenomen. Drie uur lang nerden over schrijven, boeken uitgeven en gewoontes. Mooi om te zien.

Het meest interessante aan het gesprek is hoe Brandon niet alleen een schrijver is, maar ook een ondernemer. Die combinatie zie je niet vaak, en het gesprek hierover is echt heel interessant. Hij weet veel over de boekenmarkt, de platformen van big tech die de dienst uitmaken en hoe hij die soms weet te omzeilen.

Brandon's werkethos is ook bijzonder. Hij weet het voor elkaar te krijgen om honderdduizenden gepubliceerde woorden per jaar te produceren en toch uit te slapen tot 13:00.

Meer weten? Luister het hele gesprek hier:  
[Brandon Sanderson — Building a Fiction Empire, $40M+ Kickstarter Campaigns, and Unbreakable Habits](https://www.youtube.com/watch?v=wIgI_DiwZh4&t=4144s).