---
title: "Fantastische schrijfster: Ann Leckie"
socialPreview: "Subtiele onderdrukking, AI en wraak. Ancillary Justice is episch."
date: 2025-03-20T16:55
tags:
  - boeken
  - sciencefiction
  - annleckie
  - fantastische-schrijfsters
---

Als je houdt van sciencefiction met meer dan alleen spectaculaire ruimtegevechten, dan is de **Imperial Radch**-trilogie van Ann Leckie een aanrader. Het is slimme, gelaagde sci-fi waarin kunstmatige intelligentie, identiteit en macht centraal staan.

De hoofdpersoon, Breq, is een AI die ooit een gigantisch oorlogsschip was met talloze menselijke lichamen als extensies van het bewustzijn. Nu is er nog maar één lichaam over en het lichaam is uit op wraak. Het is episch.

Ann Leckie speelt met perspectief en taal. Het Radchaai-rijk maakt bijvoorbeeld geen onderscheid tussen geslachten, wat je als lezer dwingt om na te denken over identiteit. De trilogie laat bovendien zien hoe macht functioneert: niet alleen met brute kracht, maar ook via subtiele onderdrukking en cultuur.

Meeslepende sciencefiction en ook intellectueel uitdagend, veel meer heb je niet nodig.

- [Ancillary Justice](https://app.thestorygraph.com/books/c2dfa6c0-a67c-4cd5-962f-999d969e9fbd) (Imperial Radch #1)
- [Ancillary Sword](https://app.thestorygraph.com/books/30667820-4830-415e-9eb8-a780e143683e) (Imperial Radch #2)
- [Ancillary Mercy](https://app.thestorygraph.com/books/eb598cba-d4db-4ddc-8d51-62f6d4ca63c2) (Imperial Radch #3)
