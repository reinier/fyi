---
title: "Fantastische schrijfsters: Rebecca Roanhorse"
socialPreview: "Epische fantasy, maar zonder kastelen en ridders. En een hele cast aan voorlezers."
date: 2025-03-27T16:55
tags:
  - boeken
  - fantasy
  - rebeccaroanhorse
  - fantastische-schrijfsters
---

Epische fantasy, maar zonder kastelen en ridders. Rebecca Roanhorse haalt haar inspiratie namelijk niet uit Europa, maar uit Zuid-Amerikaanse culturen. En dat geeft de **Between Earth and Sky**-trilogie een totaal andere vibe dan de doorsnee fantasy.

In **Black Sun**, het eerste deel, volgen we een blinde profeet met een duistere bestemming, een kapitein met bovennatuurlijke krachten en een priesteres die meer weet dan ze laat blijken. Het resulteert in intriges, magie en een politieke strijd die voelt als een langzaam ontbrandende lont.

Rebecca combineert mythologie, macht en maatschappelijke themaâ€™s. Het is zowel meeslepend als confronterend. Er zit meer in dan alleen actie en magie, het gaat ook over identiteit, onderdrukking en opstand.

Ik heb genoten van deze trilogie. Erg bijzonder om te lezen. Nouja, luisteren, want ik heb de audio-boeken gelezen. Om alle karakters een stem te geven was er een hele cast aan voorlezer te horen in de boeken. Dat brengt het nog meer tot leven.

- [Black Sun](https://app.thestorygraph.com/books/d00167d0-9097-40c1-b84f-1620a970b545) (Between Earth and Sky #1)
- [Fevered Star](https://app.thestorygraph.com/books/1dd6de6b-c729-470f-bba4-d45cbd035dcb) (Between Earth and Sky #2)
- [Mirrored Heavens](https://app.thestorygraph.com/books/d947ca1b-83f1-4f03-b71d-3a8a9a93f9b8) (Between Earth and Sky #3)
