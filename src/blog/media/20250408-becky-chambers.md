---
title: "Fantastische schrijfster: Becky Chambers"
socialPreview: "Hartverwarmende sci-fi over alledaagse levens in een kleurrijk universum."
date: 2025-04-08T19:30
tags:
  - boeken
  - beckychambers
  - fantastische-schrijfsters
  - sciencefiction
---

Becky Chambers duikt diep in personages waar je van gaat houden, ook al lijken ze voor geen meter op je. Een ruimteschip voelt ineens gedurende het lezen van een boek als je thuis.

In de Wayfarers-serie van Becky Chambers draait het vooral om diversiteit, verbinding en begrip. **The Long Way to a Small, Angry Planet** is een warme roadtrip door de ruimte, waarin de crew je familie wordt.

**A Closed and Common Orbit** zoomt in op wat het betekent om mens te zijn. Door de ogen van een AI die probeert zich aan te passen aan een menselijk lichaam en een jonge vrouw op zoek naar haar plek, wordt je uitgedaagd om na te denken over identiteit en vrijheid.

In **Record of a Spaceborn Few** volg je personages op een ruimteschip-kolonie. Het boek laat zien hoe het is om te leven in een samenleving waar solidariteit en gemeenschap belangrijker zijn dan bezit of macht.

Met **The Galaxy, and the Ground Within** neemt Becky afscheid van deze serie met een warm verhaal over gastvrijheid en saamhorigheid tussen vreemden. Terwijl ze vastzitten op een afgelegen planeet leren personages uit totaal verschillende werelden elkaar Ã©cht kennen.

Becky Chambers zorgt voor empathie in haar boeken. Wederom een aanrader voor iedereen die denkt niet van sciencefiction te houden. En blijkbaar ook Elon Musk, want die kan zeker wat empathie gebruiken.

- [The Long Way to a Small, Angry Planet](https://app.thestorygraph.com/books/9a95c81f-7a91-4087-971c-5ff14d5403dd) (Wayfarers #1)
- [A Closed and Common Orbit](https://app.thestorygraph.com/books/5f1f09d8-9854-4f6c-931a-5c17737e914f) (Wayfarers #2)
- [Record of a Spaceborn Few](https://app.thestorygraph.com/books/cdd4e3c2-a389-43c7-bda3-3cef78113a8c) (Wayfarers #3)
- [The Galaxy, and the Ground Within](https://app.thestorygraph.com/books/fc4e10a3-45ab-4e2d-a5e6-7c8f642fd83b) (Wayfarers #4)