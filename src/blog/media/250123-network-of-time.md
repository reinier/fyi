---
title: De afstand tussen Trump en Hitler
socialPreview: Hoeveel fotoschakels zitten er tussen Trump en Hitler? Helemaal niet zoveel.
description: Er is een theorie dat iedereen in de wereld is verbonden door middel van maar 6 schakels, maar deze tool laat je de schakels dmv foto's zien
date: 2025-01-23T16:50
---

Er is een theorie dat iedereen in de wereld is verbonden [door middel van maar 6 schakels](https://en.wikipedia.org/wiki/Six_degrees_of_separation). Ik ken bijvoorbeeld een vriend van een voetballer uit het Argentijnse voetbalelftal. Die voetballer kent (uiteraard) Lionel Messi. [Messi kent Justin Bieber](https://www.instagram.com/kingbieberforever/p/CQgxJ-ojAMx/?img_index=1).

Er zijn dus maar 3 schakels nodig om van mij naar Justin Bieber te komen. Misschien zelfs minder natuurlijk, want ik ken een hoop schakels niet van de mensen om me heen.

Van dit principe is een tool gemaakt, [The Network Of Time](https://networkoftime.com/). En dan niet op basis van ‘kennen’ maar op basis van wie er op een foto met elkaar hebben gestaan. Ik vind het echt prachtig om op deze manier de link tussen twee mensen te zien. 

Zo zijn er maar drie foto’s nodig om van Donald Trump naar Adolf Hitler te komen.

Er staan ook een hand vol Nederlanders in de lijst. Bijvoorbeeld Rutte, Balkenende en Famke Janssen. Ook Rutger Hauer is present, en je hebt 4 foto’s nodig om van hem naar 50 Cent te komen.

De afstand tussen Rutger Hauer en 50 Cent is dus groter dan de afstand tussen Trump en Hitler, maar dat wist ik eigenlijk al wel. 