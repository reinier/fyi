---
title: "De Poolster is jonger dan haaien en degenkrabben"
socialPreview: "Een reisje door tijd en evolutie, dankzij een onverwachte Fediverse-post."
date: 2025-06-25T20:30
tags: "curiosa"
---

Ik scrolde een tijdje geleden door de Fediverse toen dit voorbij kwam:

> Thanks to the Fediverse, I will never forget that sharks are older than the north star (which is to say the brightest star that makes up Polaris), and horseshoe crabs are not crabs and are older than horseshoes, horses, and crabs. And sharks.

[De ‘toot’ in kwestie](https://mastodon.social/@cks/114696377620675269).

En het klopt: sterren ontstaan uit gasclusters die samenkomen, en het gascluster dat samenkwam om [de Poolster](https://nl.wikipedia.org/wiki/Polaris) te vormen, deed dat later dan wanneer [op aarde haaien ontstonden](https://nl.wikipedia.org/wiki/Haaien). Bizar eigenlijk. Vervolgens leerde ik over [degenkrabben](https://nl.wikipedia.org/wiki/Degenkrabben). Ik had geen idee van die beesten. Het zijn “primitieve ongewervelden die ondanks hun naam nauwer verwant zijn aan de spinnen dan aan de kreeftachtigen”.
